<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="da" lang="da">
  <head>
    <meta http-equiv="Content-Type" content="text/html;charset=UTF-8" />
    <meta http-equiv="Content-Style-Type" content="text/css" />
    <title>Græsk Mythologi, by H. Holten-Bechtolsheim; an eBook from Project Gutenberg</title>
    <style type="text/css">
    /* <![CDATA[ */
body {
    margin: auto 10% auto 16%;
}

h1,h2,h3,h4,h5,h6 {
    text-align: center;
    clear: both;
}

p {
    margin: .75em auto;
    text-align: justify;
}

hr {
    width: 33%;
    margin: 2em auto;
    clear: both;
}

table {
    margin-left: auto;
    margin-right: auto;
}

.pagenum {
    /*visibility: hidden;*/
    color: #999;
    position: absolute;
    left: 92%;
    font-size: smaller;
    text-align: right;
    font-variant: normal;
    font-weight: normal;
    text-transform: none;
    text-decoration: none;
    letter-spacing: normal;
} /* page numbers */
a[title].pagenum:after { content: attr(title); }

.sidenote {
    width: 10%;
    position: absolute;
    left: 4%;
    font-size: smaller;
    color: black;
    text-align: center;
    vertical-align: top;
}

em {
    font-style: italic;
    font-weight: normal;
    text-decoration: none;
    font-variant: normal;
}
em.gesperrt { letter-spacing: .2em; margin-right: -.2em; font-style: normal; }

.center   { text-align: center; }
.caps     { text-transform: uppercase; }
.u        { text-decoration: underline; }
.smaller  { font-size: 85%; }
.larger   { font-size: 115%; }

/* Images */
img         { border: none; }
.caption    { text-align: center; font-weight: normal; }

.figcenter {
    margin: auto;
    text-align: center;
}
table.figcenter td { width: 125px; }

/* Footnotes */
.footnotes       { border: dashed 1px; }
.footnote        { margin: auto 10%; font-size: .9em; }
.footnote .label { position: absolute; right: 79%; text-align: right; }

.fnanchor {
    vertical-align: top;
    font-size: 70%;
    text-decoration: none;
}

sup { vertical-align: top; }

/* Poetry */
.poem         { margin: auto 10%; text-align: left; }
.poem br      { display: none; }
.poem .stanza { margin: 1em 0em; }
.poem span.i0 { display: block; padding-left: 3em; text-indent: -3em; }
.poem span.i0 { margin-left: 0em; }
.poem span.i12 { margin-left: 12em; }

/***/

.trnote {
    font-family: sans-serif;
    background-color: #ccc;
    color: #000;
    border: black 1px dotted;
    margin: 2em 10%;
    padding: .6em;
}
ul { padding-left: 0; }
ul li { list-style-type: none; }

.toc { margin: 0 25% auto 25%; padding: 0 2em 0 0; }

.topmarg  { margin-top: 2em; }
hr.chapbreak { width: 25%; }
.w65 { width: 65%; }
.w45 { width: 45%; }
.w25 { width: 25%; }

    /* ]]> */
    </style>
  </head>
<body>

<div class="trnote">
<h2>Afskriverens bemærkninger</h2>
<p>Åbenlyse typografiske fejl er rettet, herunder de to fejl der var nævnt på
trykfejlslisten i den oprindelige bog. En indholdsfortegnelse bringes
her for at lette navigationen.</p>
<ul class="toc">
<li><a href="#Kapitel_I">I. Træk af primitivt Aandsliv.</a></li>
<li><a href="#Kapitel_II">II. Skabelsesmyther.</a></li>
<li><a href="#Kapitel_III">III. De olympiske Guder.</a></li>
<li><a href="#Kapitel_IV">IV. Lyslande og Afgrunden.</a></li>
<li><a href="#Ordliste">Ordliste.</a></li>
<li><a href="#Fodnoter">Fodnoter.</a></li>
</ul>
</div>


<p class="larger center caps u">H. Holten-Bechtolsheim</p>

<h1 class="caps topmarg">Græsk Mythologi</h1>

<p class="center caps topmarg">Anden Udgave</p>

<div class="figcenter topmarg" style="width:100px;">
<img src="images/i0.png" width="100" height="72" alt="" />
</div>

<p class="center caps topmarg">Sorø<br />
Svegårds Boghandels Forlag<br />
1922</p>

<hr class="w65" />

<p>Paa lave Kulturstandpunkter er Mænd og Kvinder fortrinsvis optaget af at
skaffe de daglige Fornødenheder. Men midt i alt deres praktiske Arbejde
melder sig hyppigt visse teoretiske Spørgsmaal, der kræver Svar: Hvad
sker, naar vi dør? Hvad er det, der raader for os og alt andet i
Tilværelsen? Hvorledes er alt blevet til?</p>

<p>Paa saadanne Spørgsmaal gives der Svar i Mytherne, en Form for Aandsliv,
der væsenligt tilhører Kulturens Barndom. Menneskene stoler paa deres
Sanseiagttagelser, tvivler f. Eks. ikke paa, at Jorden er flad, Himlen
en Hvælving, og at Sol og Maane vandrer hen over denne Hvælving.
Naturlove kender de ikke; men Livets styrende Kræfter fornemmer de snart
som noget ubestemt mægtigt, snart som Væsener, der ligner Mennesker
eller Dyr. Hvad man har iagttaget og tænkt, fortæller man om i Myther,
der hos poetisk begavede Folk snart bliver saa overgroede af fri
Fantasi, at man ikke mere evner at udskille Fortællingens oprindelige
Kærne.</p>

<p>Paa de flg. Sider vil der i første Kapitel blive fremhævet nogle Træk af
Menneskenes ældst kendte Aandsliv. De næste Kapitler skildrer, hvorledes
græsk Mythologi svarede paa Spørgsmaalene: Hvorfra? Hvem styrer vort
Liv? Hvorhen efter Døden?</p>


<hr class="w65" />
<p><a class="pagenum" name="Side_5" id="Side_5" title="[S. 5]"></a></p>
<h2><a name="Kapitel_I" id="Kapitel_I"></a>I. Træk af primitivt Aandsliv.</h2>


<p><span class="sidenote">Naturen.</span>
Den primitive staar ganske anderledes overfor Naturen end
<em>Kulturmennesket</em>. Naar dette sidste møder noget, han ikke har set før,
søger han at sætte det i Forbindelse med tidligere Erfaringer, og han
ordner Tingene i sindrigt udtænkte <em>Systemer</em>, indtil han faar anbragt
alle sine Erfaringer paa hver sin Plads.</p>

<p><em>Den primitive</em> nøjes med den <em>enkelte Iagttagelse</em>; men til Gengæld
gaar han ligesom rundt om den, ser den fra alle Sider, og han fortæller
gerne alt, hvad han overhovedet ved om den Ting. Herpaa beror en endnu
hos Homer bevaret Hovedejendommelighed ved hans Sammenligninger.
Troernes Angreb mod Grækernes Mur i Iliaden (12,278) skildres saaledes:
Lige saa tæt som Snefnugene falder en Vinterdag, naar den raadvise Zeus
har taget til at sne, aabenbarende disse sine Pile for
Menneskene, &mdash; Vindene lader han lægge sig, og Sneen lader han falde uden
Ophør, indtil han faar tilhyllet de høje Bjærges Tinder og knejsende
Toppe, Kløversletterne og Mændenes frugtbare Marker, og selv over Havne
og Kyster ved det skummende Hav ligger Sneen; kun Bølgen, som skyller
imod den, holder sig fri for den; men alt andet ligger gemt under dens
Dække, naar Zeus's Snefald lægger sig tungt derover &mdash; saa tæt fløj deres
<a class="pagenum" name="Side_6" id="Side_6" title="[S. 6]"></a>
Stenkast i begge Retninger. &mdash; De tætte Stenkast sammenlignes med de
tætte Snefnug; alt det andet er overflødigt, men løber med, fordi den
primitive ikke evner at skille det, hvorpaa Sammenligningen beror, ud
fra det øvrige Billede. Det samme gentager sig i Kunsten. Sagnet
fortalte, at Pegasos sprang ud af Medusas Blod, <em>efterat</em> Perseus havde
hugget Hovedet af hende. Men paa det gamle Relief fra Selinunt ses
allerede Pegasos springe om paa Jorden, <em>før</em> Medusas Hoved er hugget
af, mens hun endnu er i Flugt. Den primitive Kunstner vil have det hele
med.</p>

<p>Den primitive kender intet til fysiske og kemiske <em>Naturlove</em>; hvad der
sker i Verden, opfatter han som frembragt af <em>uberegnelige,
hemmelighedsfulde Kræfter</em> eller af <em>individuelle</em>, men usynlige
<em>Væsener</em> i Dyre- eller Menneskeskikkelse. Naar Homer skal klare sig,
hvorledes man kan høre en andens Tale, gør han det ved at antage, at der
fra den talendes Mund flyver smaa usynlige Væsener, en Slags Fugle, hen
til den hørendes Ører. Derfor taler Homer om "de bevingede Ord."</p>

<p>Naturlig <em>Udvikling</em> gennem fortsatte smaa Omdannelser forstod man ikke.
Det ny, der kom frem, opfattedes som <em>Fødsel</em>, det gamle, der forsvandt,
som <em>Død</em>. Det var den Form for Fornyelse og Undergang, man kendte fra
Menneskeverdenen. Naar Blade og Blomster foldede sig ud om Foraaret, var
det Adonis, der fødtes; naar Sommeren var forbi, var det Adonis, der
vendte tilbage til Dødsriget.</p>

<p>Alle <em>Afstande</em>, maaltes med <em>menneskelige Maal</em>, "Fod", "Skridt",
"Haandsbredde", "et Stenkast", "saa langt en Stemme kan lyde".
Ligesaa <em>Tidsangivelser</em>, "den Tid paa Dagen, da Torvet er fuldt" (10&mdash;12
Formiddag), "ved Lampetændingstid", "en Menneskealder" o. s. v.</p>

<p><a class="pagenum" name="Side_7" id="Side_7" title="[S. 7]"></a>
Mennesker og Dyr er for den primitive det Midtpunkt, hvorfra han
fortrinsvis ser Tingene.</p>

<p><span class="sidenote">Mennesket.</span>
For os Kulturfolk bestaar Mennesket kun af to Dele: <em>Sjæl</em> og <em>Legeme</em>.
For primitive bestaar Mennesket af mange Dele foruden Legemet: Skygge,
Drømmeskikkelse, Navn; selv Ejendom, Klæder, Fodspor, et givet Løfte
hører med til Personen.</p>

<p>For Homer er Mennesket en Trehed, bestaaende af <em>Legeme</em>, <em>Psyche</em> og
<em>det egenlige Sjæleliv</em>. Psyche er et luftagtigt andet Jeg, der betinger
Livet. Ved Besvimelse eller Søvn gaar Psychen bort for kortere Tid,
sædvanligt ud gennem Munden, ved Døden gaar den for bestandigt til Hades
ude ved Verdens fjærneste Grænse, hvor Solen aldrig kommer. Homer anser
snart Psychen, snart Legemet for den vigtigste Del af Mennesket.</p>

<p>Er Mennesket vaagent, sover Psyche; men til Gengæld virker da
forskellige tænkende, følende og villende Livskræfter. Disse tænkes
snart som legemlige Processer i Mellemgulv (frenes)<a name="FNanker_1" id="FNanker_1"></a><a href="#Fodnote_1" class="fnanchor">[1]</a> eller Hjærte,
snart som aandelige, der ikke er knyttede til bestemte Legemsdele og
benævnes paa forskellig Maade (thymos, (det brusende), noos, menos o. s.
v.). Homer har ikke klaret sig, om det, der foregaar i vort Sjæleliv,
har legemlig eller sjælelig Oprindelse.</p>

<p>Idealet for en Mand er den <em>imponerende ydre Fremtræden</em> og de stærke
legemlige Kræfter, saaledes som Homer skildrer Agamemnon:</p>

<div class="poem"><div class="stanza">
<span class="i0">Lyneren Zeus han lignede grant paa Hoved og Øjne,<br /></span>
<span class="i0">Ares paa Midje og Hofter, paa Bryst den stærke Poseidon.<br /></span>
</div></div>

<p>Han skal have vældige Næver og rappe Fødder.
<a class="pagenum" name="Side_8" id="Side_8" title="[S. 8]"></a>
Han maa eje Mod og elske
Faren. Hele hans legemlige Organisme er indrettet paa at styrte sig i
Kamp paa Liv og Død med kortest muligt Varsel, og han kan ikke holde ud
at sidde hjemme i Ro. Kan han ikke komme i virkelig Kamp, hengiver han
sig til stærke Idrætter og Væddekampe. Homer kalder Hektor:
kampumættelig.</p>

<p>Den primitive Mand er <em>godskær</em>, og hans Velstand er, som lige nævnt,
som en Del af hans Person. At give en Ven en Gave er som at blande Blod
med ham, det binder ikke alene Giver og Modtager sammen, men ogsaa deres
Efterkommere. Derfor vil Glaukos og Diomedes i Iliaden VI ikke slaas med
hinanden, fordi deres Bedstefædre i sin Tid har sluttet Fostbroderskab
ved at give hinanden Gaver. For Homers Helte bestaar Æren for en stor
Del i at eje meget Gods; derimod forringer det dem ikke at græde.</p>

<p>For en primitiv Fantasi er <em>der ingen uoverstigelige Grænser</em> mellem
Mennesket og dets Omgivelser. Mennesker kan forvandles til Dyr, Planter,
Stene, og af disse Ting kan atter opstaa Mennesker. Grækernes Fantasi
tumlede frit med forskellige Blandingsvæsener som f. Eks. Kentaurer, der
havde Hesteunderkrop, men Menneskeoverkrop. De saakaldte Søkøer og
Søheste var Køer og Heste, hvis Underkrop endte i Slangehaler. Ogsaa
mellem Menneske og Gud er Grænsen ganske flydende, kun er Guden evig ung
og lever et Liv i Sorgløshed, mens lige den modsatte Skæbne er
Menneskets Lod.</p>

<p><span class="sidenote">Aandsliv.</span>
<em>Aandslivet</em> var væsenligt indskrænket til Æventyr, Sagn og
Mythedigtning.</p>

<p><em>Æventyrets</em> egenlige Indhold er mærkelige, opdigtede Fortællinger, som
følger rask efter hinanden og fylder Tilhørernes Fantasi med
Forbavselse. Heltens
<a class="pagenum" name="Side_9" id="Side_9" title="[S. 9]"></a>
Navn spiller ingen Rolle; heller ikke Tid eller
Sted. Et rigtigt Æventyr begynder med den velkendte Indledning: "Der var
engang." Helten drager ud i "den vide Verden." Herakles vandrer til
Jordens yderste Grænser, ned i Underverdenen og optages til sidst i
Himlen. Odysseus sejler i sin Æventyrverden fra Oplevelse til Oplevelse.</p>

<p>I <em>Sagnene</em> er der, modsat Æventyrene, et historisk Element, som viser
sig i Interessen for Heltenes Navne og Stamtavler. Lokaliteter og den
hele Kulturtilstand, der skildres i et Sagn, vil som Regel til en vis
Grad være historisk rigtige. Saaledes har Udgravningen af Troja vist os
en By, der i mange Henseender stemmer med Iliadens Skildringer; ogsaa
paa mange andre Steder, som i Mykenai og paa Kreta, har man gjort
Opdagelser, der stemmer med Sagnene.</p>

<p>Men der er alligevel en lang Afstand fra Sagnet, der først og fremmest
vil underholde og fængsle, til Historien, der tilsigter at belære. Det
uhistoriske kommer hos Homer stærkt frem ved den stadige Indblanding af
Guder i de menneskelige Handlinger, hvad der dels skyldes Ønsket om at
gøre Fortællingen mere spændende, dels Følelsen af, at selv de
drabeligste Helte trænger til guddommelige Hjælpere; endelig var det
bekvemt for den naive Fortæller, naar han ikke vidste at forklare en
Handling eller Stemning hos sine Helte, da at lade en Gud træde op som
Aarsag. Hertil kan komme en Tilbøjelighed til at skubbe den menneskelige
Helt til Side og sætte en Gud paa hans Plads, saaledes som en Stat i
vore Dage kan fejre sine Hærføreres Sejre ved en Kirkefest, hvor Gud
takkes som den, der alene har skænket Sejren. Det kan da ofte være
umuligt at afgøre, om man i Sagnene har en Gud for sig, der er forringet
til Menneske &mdash; hvad der er Tilfældet
<a class="pagenum" name="Side_10" id="Side_10" title="[S. 10]"></a>
med Agamemnon, Achilles og
Helena &mdash; eller en Helt, der er hævet til Gud. En saadan uklar
Mellemstilling indtages netop af den mest udprægede græske Sagnhelt
Herakles.</p>

<p><em>Myther</em> er Fortællinger om Guder.</p>

<p>Der er forskellige Slags Myther. En Del hører til de saakaldte
<em>Naturmyther</em>. Naar det primitive Menneske f. Eks. saa Solens Skive
bevæge sig hen over Himlen, opfattede han enten Fænomenet, som om et
stort Hjul (uden Eger) trillede op over Hvælvingen, eller som om en Baad
sejlede hen over de himmelske Vande. Den oprindelige Forestilling om
Solhjulet omdigtedes til en Mythe om Solguden Helios, der kører sin
Vogn, forspændt med Heste op over Himlen, til han om Aftenen daler ned i
Vest ved Okeanos's Strandbred.</p>

<p>De to Forestillinger om Solkøretøjet og Solbaaden forbandt Grækerne til
en Mythe om Solguden, der om Dagen kører sit Spand over Himlen og om
Aftenen gaar om Bord paa sit Fartøj (en Baad eller et Bæger) for atter
at sejle over Havet til det fjerne Øst.</p>

<p>Andre Myther er aabenbart skabt af Fantasien for at forklare en rituel
Handling, en tilsyneladende Modsigelse mellem to Gudeforstillinger eller
lign. (<em>ætiologiske Myther</em>, Ophavsmyther). Ild- og Smedeguden Hephaistos
f. Eks. hører oprindeligt hjemme paa visse Øer i Ægæerhavet; men senere
optages han i den store Gudefamilie og færdes paa Olympen. Den ældre og
den yngre Forestilling om ham staar i Modsætning til hinanden, og for at
bygge Bro over Modsætningen digtedes da en Mythe om hans Fald fra Himlen
ned paa Jorden.</p>

<p>Atter andre Myther synes ganske vilkaarlige, men er maaske opstaaede
ved, at man tænkte sig Guderne
<a class="pagenum" name="Side_11" id="Side_11" title="[S. 11]"></a>
leve under samme Forhold og med samme
Interesser som Menneskene, og saa fortalte man verdslige Historier om
dem, som Mennesker fortæller nyt om hinanden (<em>Legendemyther</em>). Saaledes
er vel Fortællingerne om det daarlige Samliv mellem Zeus og Hera paa
Olympen blot en Afspejling af det Liv, de thessalske Borgherrer førte
med Hustru og Friller.</p>

<p>En <em>allegorisk Mythe</em> foreligger i Fortællingen om Hephaistos's Ægteskab
med Aphrodite. Trods al Forskel mellem den røgsværtede Smedegud og
Skønhedens Gudinde passer de ganske godt til hinanden. Hephaistos skaber
Smykker, skønne Vaaben, Statuer og forskønner derved Livet ligesom
Aphrodite.</p>

<p>Skarpe Grænser lader sig ikke trække mellem Æventyr, Sagn og Myther.
Iliadens Indhold er væsenligt Heltesagn. Odysseen indeholder en Mængde
gamle Æventyr, der for en Del genfindes hos andre Folk.
Polyphemæventyret kendes saaledes i over 200 Varianter.</p>



<hr class="w65" />
<h2><a name="Kapitel_II" id="Kapitel_II"></a>II. Skabelsesmyther.</h2>


<p><span class="sidenote">Verdens og Gudernes Skabelse.</span>
I græsk Mythologi er der ingen Guder, der er til fra Evighed af; ikke
alene Verden, men ogsaa Guderne selv er blevet skabte. Først, hedder
det, blev Chaos til. Herfra udskiltes Jorden (Gaia) "med det brede
Bryst", og Tartaros, hvis taagede Afgrund ligger lige saa langt under
Jorden, som Jorden ligger under Himlen; endvidere udskiltes Natten og
Eros. Eros er selve Livskraftens Gud. Ordet betyder Tiltrækning, Begær;
al Udvikling opfattedes jo som beroende paa en personlig Tiltrækning og
Frastødning mellem Elementerne.
<a class="pagenum" name="Side_12" id="Side_12" title="[S. 12]"></a> Natten skaber Dagen, Jorden (Gaia)
skaber Himlen (Uranos), Bjergene og Havet. Derefter ægter Gaia Uranos.
De er det første egenlige Gudepar.</p>

<p>Men Uranos er ond, og han blev derfor overfaldet og lemlæstet af sin
egen Søn Kronos, der overtog sin Faders Magt og ægtede sin Søster Rheia.
Kronos og Rheia er det andet Gudepar.</p>

<p>Da der var spaaet Kronos, at en Søn af ham skulde tage Magten fra ham,
slugte han sine egne Børn, efterhaanden som Rheia fødte dem. Da Zeus kom
til Verden, gav Rheia Kronos en Sten, indhyllet i et Barnesvøb. Derved
reddes den lille Zeus, der nu blev opfostret paa Kreta, og da han var
vokset til, tvang han Kronos til at gylpe de andre Børn op igen, tog
selv Magten og ægtede sin Søster Hera. De er det tredje og sidste
Gudepar. De tager Bolig i Himlen og overlader Underverdenen og Havet som
specielle Magtomraader til deres Brødre Hades og Poseidon. Jorden er
fælles for dem alle.<a name="FNanker_2" id="FNanker_2"></a><a href="#Fodnote_2" class="fnanchor">[2]</a></p>

<p><span class="sidenote">Prometheus og Menneskenes Skabelse.</span>
Prometheus dannede Menneskene af Jord og Vand og stjal Ilden til dem fra
Zeus, idet han gemte den i en Narthex, d. v. s. en Plantestængel, hvis
Marv kunde holdes glødende under Transporten. Derved fik Menneskene et
meget vigtigt Middel til at forbedre deres Livsvilkaar; Forbrændingen er
jo den første kemiske Proces, Menneskene har taget i deres Tjeneste. Men
Zeus blev vred paa Prometheus og lod ham smede til en Klippe i Kaukasus,
hvor en Ørn hver Dag hakkede i hans Lever, som imidlertid voksede ud
<a class="pagenum" name="Side_13" id="Side_13" title="[S. 13]"></a> om
Natten; først efter mangfoldige Aars Forløb kom Herakles, skød Ørnen og
løste Prometheus.</p>

<p><span class="sidenote">Pandora.</span>
En anden Mythe fortalte, at oprindeligt bestod Menneskeslægten af Mænd
alene, og at Kvinderne først kom til senere. Den første hed Pandora.
Hephaistos dannede hende af Ler, og efter at andre Guder havde smykket
hende hver med sine Gaver, sendtes hun til Mændene, hvor hun blev
modtaget af Prometheus's ukloge Broder Epimetheus (Bagklog). Hun blev
den første Aarsag til en Mængde Ulykker i Verden, thi fra hende stammer
alle kælne Kvinder, som intet gider bestille selv, men lader sig
underholde ved andres Arbejde.</p>

<p><span class="sidenote">Verdensaldrene.</span>
At vor Kultur i det hele og store gaar fremad, har man været længe om at
forstaa. Der har været Folk, der troede, Livets Gang var et Kredsløb;
andre har ment, at det gode laa bag os, og at Fremtiden blev værre og
værre. Hertil hører Mythen om Verdensaldrene, der hos den græske Digter
Hesiodos fortælles omtr. paa følgende Maade:</p>

<p>De første Mennesker paa Jorden levede i nært Samfund med Guderne i
disses Have, hvor der var et evigt Foraar. Det var ikke nødvendigt at
arbejde haardt; der var ingen Alderdom, og Døden kom som en Søvn. Denne
Tid kaldtes Guldalderen, og dengang herskede Kronos over Verden.</p>

<p>Derefter fulgte Sølvalderen, hvor Zeus tog Styret. Det evige Foraar blev
nu afløst af de 4 Aarstider. Menneskenes Barndom var lykkelig og varede
100 Aar; men naar den var til Ende, hengav de sig til Daarskaber,
forsømte at ofre til Guderne og døde efter kort Tids Forløb.</p>

<p>Den tredje Slægt var Malmalderen; Menneskene var dengang alle ustyrlige
Krigere.</p>

<p><a class="pagenum" name="Side_14" id="Side_14" title="[S. 14]"></a>
Efter deres Død kom de til at bo paa de saliges Øer, fjærnt mod Vest i
Okeanos; Kronos herskede over dem, og deres Liv var lige saa lykkeligt
som Menneskenes i den gamle Guldalder.</p>

<p>Den femte Slægt er den nulevende. Det er en Jærnslægt, hvor der er mere
ondt end godt. Engang vil derfor Zeus tabe Taalmodigheden og ødelægge
den i Bund og Grund.</p>

<p>Heroernes Slægt afbryder jo paa meningsløs Maade den stadige Forringelse
af de metalnævnte Slægter og synes at være en senere Tildigtning. Den
pessimistiske Tanke, at Sønnerne som Regel er ringere end deres Fædre,
kender allerede Homers Odysse. Og naar denne Tanke i Mythen udtrykkes
gennem de stadigt ringere Metaller, ligger der maaske en historisk
Erindring bagved om den tidligere ægæiske Kulturs Guldpragt og
Malmredskaber; paa dette Udgangspunkt kan Fantasien da have udarbejdet
det hele System af Verdensaldre.</p>

<p><span class="sidenote">Den store Vandflod.</span>
Da Zeus havde besluttet at ødelægge Menneskene ved en stor Vandflod paa
Grund af deres Ugudelighed, tømrede Deukalion (Prometheus's Søn) en
Kasse, lagde Levnedsmidler deri og gik om Bord sammen med sin Hustru
Pyrrha (Pandoras Datter). Regnen begyndte at strømme ned, og hele Hellas
blev oversvømmet. I 9 Dage og Nætter omtumledes Deukalion og Pyrrha i
Kassen, derefter landede de paa Parnas, Vandet faldt, de gik ud og
ofrede til Zeus, der til Gengæld gav dem Evne til at skabe nye Mennesker
ved at kaste Sten bagud over deres Hoveder<a name="FNanker_3" id="FNanker_3"></a><a href="#Fodnote_3" class="fnanchor">[3]</a>. Af de Sten, Deukalion
kastede, opstod Mænd, af Pyrrhas Kvinder.</p>

<p><a class="pagenum" name="Side_15" id="Side_15" title="[S. 15]"></a>
Fortællinger skulde indeholdes noget Sagnminde om en fjærn Fortid, hvor
hele Landstrækninger ved en enkelt geologisk Forandring begravedes i
Bølgerne, er utænkeligt; saa langt rækker Menneskenes Erindringer ikke
tilbage. Heller ikke synes det rimeligt, at disse vidt udbredte
Fortællinger skulde indeholde Minder om pludselige lokale Oversvømmelser
af Floder eller Have i forskellige Egne.</p>

<p>Fortællingen er da maaske at opfatte som Mythe, hvortil Forklaringen kan
søges i en for uvidende Naturfolk nærliggende Opfattelse af Himlen som
et stort Hav af samme Art som Havet paa Jorden. Himlen og Havet har
begge samme blaa Farve, og fra Himlen falder Regnen, der ser ganske ud
som Vandet paa Jorden. De Mennesker, der vil til Guderne, maa sejle over
disse himmelske Vande.</p>

<p>Naar nu Guderne i deres Vrede lod Vandet ovenfra strømme ned, saa at
Himmel og Hav stod i et, maatte alle drukne undtagen de enkelte fromme,
der søgte at redde sig ved at sejle til Guderne. I en babylonsk
Vandflodsberetning siges rent ud, at de, der under det almindelige
Højvande reddede sig i et Fartøj, sejlede til Guderne. Denne Opfattelse
er afbleget i den jødiske Fortælling, hvor Noah strandede paa det høje
Bjerg Ararat, og i den græske, hvor Deukalion og Pyrrha strandede paa
Parnas. Paa en Sarkofag fra det gamle Kreta ser man de efterlevende ofre
en Baad til den døde for derved at sikre ham hans Rejse til den anden
Verden. Ogsaa i Norden kendes den Tro, at de døde sejler til den anden
Verden. &mdash; Naar Guder kommer til Menneskeverdenen, sker det ofte paa et
Skib (Kong Skjold, Dionysos).<a name="FNanker_4" id="FNanker_4"></a><a href="#Fodnote_4" class="fnanchor">[4]</a></p>



<hr class="w65" />
<p><a class="pagenum" name="Side_16" id="Side_16" title="[S. 16]"></a></p>
<h2><a name="Kapitel_III" id="Kapitel_III"></a>III. De olympiske Guder.</h2>


<p>Der er to Hovedstrømninger i græsk Religion. Den ene er en ældgammel,
<em>folkelig</em>, raa Retning, med Sten-, Træ- og Dyrefetisjisme, Magi,
Menneskeofre og Tro paa Aander og Dæmoner. Saa længe den egentlige
hellenske Kultur blomstrede, blev denne Retning holdt nede; men
efterhaanden som det græske Aandsliv døde ud ved Oldtidens Slutning,
rejste det ældgamle religiøse Barbari sit Hoved paany.</p>

<p>I Modsætning hertil staar <em>de olympiske</em> Guder. De blev væsenligt baaret
frem af den homeriske Tids Overklassekultur. De homeriske Riddere
stolede paa deres Styrke, hævede sig med fritænkerisk Ligegyldighed over
den gamle Overtro og udvalgte et vist Faatal af Guder, som opfattedes
rent menneskeligt, med Skikkelse, Følelser, Lidenskaber og Svagheder som
Mennesker, men smukkere og klogere, udødelige og i Besiddelse af større
Magt<a name="FNanker_5" id="FNanker_5"></a><a href="#Fodnote_5" class="fnanchor">[5]</a>. De er ikke Lokalguder, men fælles for alle Hellenerne. Dog er
"homeriske" og "olympiske" Guder ikke ubetinget to Benævnelser for det
samme; saaledes er Demeter og Dionysos hos
<a class="pagenum" name="Side_17" id="Side_17" title="[S. 17]"></a> Homer endnu ikke Medlemmer
af det olympiske Selskab, mens de senere regnes med dertil.</p>

<p>De olympiske Guder udgør en Slags Borgherrefamilie, hvis Overhoved er
Zeus. Hans Magtstilling beror væsenligt paa, at han er stærkere end de
andre. "Bind et Tov fast ved Himlen", siger Zeus til Guderne paa
Olympen, "og tag alle I Guder og Gudinder fat ved den ene Ende; aldrig
skal I faa mig ned fra Himlen; men jeg kan trække Eder alle og tilmed
Jord og Hav til Vejrs og binde Tovet fast ved Olympens Tind, saa at hele
Verden kommer til at svæve i Luften".</p>

<p>Zeus har Søstrene Hera, der er hans Dronning, Hestia og Demeter; hans
Brødre er Poseidon, Havets Hersker, og Hades, der dog ikke hører med til
den olympiske Gudekreds, men er Konge i Underverdenen. Zeus og Hera har
Børnene Hephaistos, Ares og Hebe; endvidere tænktes Zeus uden for sit
Ægteskab at være Fader til forskellige Guder og Gudinder, hvad der bl.
a. kan skyldes et Ønske om at drage saa mange Guddomme som muligt ind i
den olympiske Kreds. Med Leto har han Apollon og Artemis, med Maia
Hermes, o. s. v. Helt ud i det æventyragtige er Beretningen om Pallas
Athenas Fødsel af hans Hoved, Dionysos's af hans Hofte.</p>

<p>Det fælles Hjem for de olympiske Guder er Olympos, hvilket Ord snart
betegner det takkede, skydækkede Bjerg i Thessalien, snart Himlen i al
Almindelighed, snart en evigt urokkelig Bolig, der ikke rystes af
Vinden, ikke vædes af Regnen; der falder ingen Sne, men skyløs, klar
Luft er udbredt overalt, og hvid Glans hviler derover; der fører de
salige Guder altid deres Glædesliv (Od. 6,42).</p>

<p>To Synspunkter afløser og konkurrerer ofte med hinanden i den religiøse
Udvikling, et ældre, hvor
<a class="pagenum" name="Side_18" id="Side_18" title="[S. 18]"></a> man ofte upersonligt taler om en
Verdensvilje, "Magten", (paa Græsk: det dæmoniske, Moira, Aisa), der
raader over os, og et yngre, hvor man tror paa personlige Guder, mere
eller mindre menneskelige, som Livets Styrere. Af disse Guder har Zeus
som Hersker over den overalt tilstedeværende Himmel og det ordnede
Samfund hævet sig til at være Livets øverste Styrer. &mdash; Vi ser derfor hos
Homer baade Moira og Zeus som Tilværelsens højeste Magt, begge lige
mægtige, snart nævnede sammen i samme Aandedræt, snart optrædende hver
for sig<a name="FNanker_6" id="FNanker_6"></a><a href="#Fodnote_6" class="fnanchor">[6]</a>.</p>


<h3>Lynguden, Zeus, Hera.</h3>

<p><span class="sidenote">Lynguden.</span>
Af alle Naturfænomener er der intet, der paa Grund af sin Pludselighed
og Voldsomhed gør saa stærkt Indtryk paa Mennesker som Lyn og Torden.
Naar Lynet slaar ned og spalter Træer, dræber Mennesker og Dyr, tror
primitive Folk, at Lynguden er faret ned og har frembragt disse
Forstyrrelser. Ganske naturligt spørger man, hvorledes denne Lyngud ser
ud.</p>

<p>Nu er Øksen jo et Redskab, der mangedobler Menneskets fysiske Kræfter;
den blev derfor tidligt &mdash; baade i oldgræsk, ægæisk Kunst og i nordiske
Helleristninger &mdash; betragtet som noget overmenneskeligt, en Fetisj, og
naar man saa den <em>Virkning</em>, Lynet frembragte, laa det nær at tænke sig
Lynet som en
<a class="pagenum" name="Side_19" id="Side_19" title="[S. 19]"></a>
himmelsk Økse (Stenaldersøkse eller dobbeltægget
Bronceøkse, Fig. <a href="#Figur1">1</a> og <a href="#Figur2">2</a>). Betragtningen af Lynets <em>Udseende</em>
(Zigzaglinie) førte til at fremstille Lynguden som et Knippe af 3
Flammer eller som buede Linier, forbundne med en Stilk eller et Haandtag
(Fig. <a href="#Figur3">3</a> og <a href="#Figur4">4</a>).</p>

<table class="figcenter" summary="Figur 1-4"><tr>
<td><img src="images/fig1.png" id="Figur1" width="57" height="69" alt="" /></td>
<td><img src="images/fig2.png" id="Figur2" width="92" height="85" alt="" /></td>
<td><img src="images/fig3.png" id="Figur3" width="44" height="81" alt="" /></td>
<td><img src="images/fig4.png" id="Figur4" width="56" height="77" alt="" /></td>
</tr><tr>
<td class="caption">1</td>
<td class="caption">2</td>
<td class="caption">3</td>
<td class="caption">4</td>
</tr></table>

<p><span class="sidenote">Zeus som Naturgud.</span>
De store græske Guders Navne er som Regel ganske uforstaaelige,
formodentlig er de slet ikke græske, men overførte til Græsk fra det
Sprog, som taltes af Urindbyggerne, før Grækerne vandrede ind og
erobrede deres Land. En Undtagelse er Navnet Zeus, der er et ægte græsk
Ord, der genkendes i andre indoeuropæiske Sprog.<a name="FNanker_7" id="FNanker_7"></a><a href="#Fodnote_7" class="fnanchor">[7]</a></p>

<p>Zeus er først selve den buede Himmelhvælving og det klare Dagslys. Da
dernæst alt Slags Vejrlig kommer ned over Jorden fra Himmelhvælvingen og
Skyerne, siger man paa Græsk: Zeus regner, sner
<a class="pagenum" name="Side_20" id="Side_20" title="[S. 20]"></a> o. s. v., og Zeus faar
Tilnavnet Skysamleren og Skysortneren. Uvejr og Nedbør begynder gerne i
Grækenland med, at Skyerne samler sig om en Bjergtop, og derfor antages
Zeus at bo paa de høje Bjerge, Ida ved Troja, Olympos i Thessalien o. a.</p>

<p>Efterhaanden løsnes Zeus fra sine Elementer, saa at han bliver en fri
Gud i Menneskeskikkelse, der troner paa sit Bjerg eller i Himlen og
derfra sender Menneskene Lys og alt Vejrlig.</p>

<p>Vi har da to Vejrligsguder, Lynguden og Zeus; men i Tidens Løb blev Zeus
mere populær end Lynguden, der mistede sin selvstændige Stilling og blev
Zeus's underordnede. Billedet af Lynguden som et Knippe af Flammer blev
til den saakaldte Tordenkile, som Zeus holder i sin Haand &mdash; som Thor sin
Hammer &mdash;, og som han slynger mod sine Fjender. Denne Tordenkile ser paa
det store Zeusalter i Pergamon saaledes ud (Fig. <a href="#Figur5">5</a>):</p>

<div class="figcenter" style="width: 300px;">
<img src="images/fig5.png" id="Figur5" width="300" height="55" alt="" />
<span class="caption">5</span>
</div>


<p>Det Sted paa Jorden, hvor Lynet slog ned, antog Grækerne derved var
taget i Besiddelse af Lynguden, og altsaa ham helliget for al Eftertid.
Slog Lynet ned i et Træ, betegnedes derved, at Guden valgte sig dette
Træ som Ejendom. Nu er af en eller anden Grund Egetræer særligt udsatte
for Lynnedslag &mdash; en tysk Forstmand har iagttaget, at disse Træer rammes
60 Gange saa hyppigt som Bøge, &mdash; og da tilmed Egen i tidligere Tid var
langt mere udbredt end nu, maatte man hyppigt se Egetræer rammes af
Lynet. Deraf forklares Troen paa, at Egetræer stod i særligt
<a class="pagenum" name="Side_21" id="Side_21" title="[S. 21]"></a> Forhold,
først til Lynguden, dernæst til Zeus som hans hellige Træ.</p>

<p>Af alle Fuglene er Ørnen Zeus kærest; den bærer hans Lyn og er hans
hurtige Sendebud<a name="FNanker_8" id="FNanker_8"></a><a href="#Fodnote_8" class="fnanchor">[8]</a>.</p>


<p><span class="sidenote">Zeus som Rets- og Samfundslivets Gud.</span>
Alt Samfunds- og Retsliv foregik i gammel Tid saa vidt muligt under aaben
Himmel. Der samles Mænd til Raadslagning og Dom, der aflægges Ed, og der
ofres til Himlens Guder. I Solens Lys kan det onde og uretfærdige ikke
trives. Som Himmellysets Gud bliver Zeus naturligt ogsaa den øverste
Styrer af alt Samfundsliv. Han beskytter Hus og Gaard og den hele By;
han vogter Landets Grænser. Han styrer alle Forsamlinger og beskytter
Kongerne, der antages at stamme fra ham. Han vaager over Eder, og
Retfærdighedens Gudinde Dike (d. v. s. den, der <em>viser</em>, hvad der er
Sandhed) gøres undertiden til hans Datter. Han stifter Ægteskaber og
bestemmer Menneskers Liv og Død. Han ledsager den rejsende, til han naar
sit Maal, og han beskytter den, der lever i et fremmed Samfund og er
blevet retsløs, saa snart han kom uden for sit Hjemland. Han er i det
hele Menneskeslægtens højeste Hjælper og Frelser (Soter); Sejrsgudinden
Nike følger ham, og han er selv rustet med Aigiden.
<a class="pagenum" name="Side_22" id="Side_22" title="[S. 22]"></a></p>

<p><span class="sidenote">Hera og Zeus i Olympia.</span>
Til de mest kendte Helligdomme for Zeus hørte det store Tempel paa den
hellige Plads i Olympia, i Landskabet Elis paa Peloponnes.</p>

<p>Den ældste Bebyggelse paa dette Sted kan vel sættes til Aar 1200 f. Kr.
Disse Urindbyggere dyrkede 5 Dværge, der tænktes at bo i en Hule ved
Foden af Kronoshøjen. En saadan Dværg kaldtes en Daktyl &#596;: Tommeliden.</p>

<p>Da kom ved Aar 1000 en anden Stamme fra Argossletten, hinsides Bjergene.
Fra ældgammel Tid var Hera den fornemste Gudinde i det gamle
Kulturcentrum omkring Byerne Tiryns og Mykenai. Hun synes oprindeligt at
have været en Jordens Frugtbarhedsgudinde i Skikkelse af en Ko; derfor
kalder Homer hende "den kvieøjede". Hendes hellige Fugl er Gøgen, der
varsler Foraarets Komme. De Udvandrere, der drog fra Argos til Olympia,
tog deres Gudinde med og rejste hende et Alter ved Kronoshøjen.</p>

<p>Nu er Jordens Frugtbarhed afhængig af Himlens Regn, Sollys og Varme. Man
digter da en Mythe om et Ægteskab mellem Himlens Gud Zeus og Jordens
Gudinde Hera; hun bliver den blændende, skønne og prægtigt klædte
Himmeldronning; men hun er egenraadig og lidenskabelig og kommer aldrig
til at føle sig rigtigt hjemme paa Olympen.</p>

<p>I Olympia var Zeus Oprindeligt kun en Bifigur til Hera; senere er han
blevet Hovedguden. Denne Forandring er efter Traditionen blevet
fuldbyrdet paa følgende Maade: Endnu i senere Tider viste man i Olympia
Rester af et gammelt Palads, i hvilket Zeus's Lyn engang var slaaet ned.
Derved havde Zeus selv taget den hellige Plads i Besiddelse, og nu var
det ham, der var Hovedguden, og det hele Terræn blev kaldet Olympia &#596;:
det olympiske Land, Zeus's Land; Hera blev i senere Tider væsenligt
Ægteskabets
<a class="pagenum" name="Side_23" id="Side_23" title="[S. 23]"></a> Beskytterinde. I Olympia samledes man hvert fjerde Aar,
vistnok i Slutningen af September, først og fremmest for at vise, hvad
man formaaede af Sport og Gymnastik, den gamle doriske, adelige
Overklasses højeste Interesser; men ogsaa Herodot skal her have oplæst
Dele af sit Værk og Sofisten Gorgias have holdt Foredrag. Ikke alene de
5 Dage, Legene holdtes, men ogsaa nogen Tid før og efter skulde der
herske Festfred, for at Folk kunde rejse i Sikkerhed. Derved fik disse
Fester, der bestod i over 1000 Aar, politisk Betydning.</p>

<p>Et stort Tempel var bygget for Hera i meget gammel Tid, maaske allerede
i det 8nde Aarhundrede. Det store Zeustempel er først fra det 5te.
Gudebilledet i sidstnævnte Tempel var en chryselephantin (d. v. s. af
Guld og Elfenben) Statue af Pheidias. Vi kender Statuen gennem
Møntbilleder fra Hadrians Tid, og af Hovedet haves der en Marmorkopi.
Det er sandsynligt, at vor mest udbredte Kristustype med lange Lokker,
Skilning midt i Panden og langt bølgende Skæg stammer ned fra Pheidias's
Zeus. I Aaret 408 e. Kr. lod man Zeustemplet i Olympia afbrænde for at
gøre en Ende paa Zeusdyrkelsen og de olympiske Lege; men forinden skal
Zeusstatuen være overflyttet til Konstantinopel, hvor da den omtalte
Kristustype kan være skabt.</p>

<p>Zeusstatuen blev formodenligt ødelagt ved en Paladsbrand i
Konstantinopel allerede i det 5te Aarh. e. Kr. I Olympia væltede
Jordskælv, hvad der endnu stod, og Alpheiosfloden strømmede hen over den
gamle, hellige Plads, der først i vore Dage atter er blevet udgravet.</p>

<p><span class="sidenote">Zeus og Hera hos Homer.</span>
Hos Homer bor Zeus med sin Dronning Hera og de øvrige store Guder paa
Olymposbjærget i Thessalien. Zeus og Hera er begge vældige Herskere;
naar Zeus
<a class="pagenum" name="Side_24" id="Side_24" title="[S. 24]"></a> svinger Aigiden, raser Lyn og Torden, saa Mennesker
forfærdes. Naar han nikker med sine Øjenbryn, eller naar Hera bevæger
sig paa sin Trone, saa ryster den høje Olymp. Men Samlivet mellem dem er
ikke godt. Zeus klager over sin Hustrus stride og halsstarrige Sind og
kalder hende fræk uden Lige. Undertiden gaar det til Haandgribeligheder,
som dengang Zeus bandt hendes Hænder, fæstede 2 Ambolte ved hendes
Fødder og hængte hende op mellem Himmel og Jord. Hera hævner sig paa sin
Side ved at narre sin Mand bag hans Ryg; engang sammensvor hun sig endog
med de andre olympiske Guder om at binde Zeus.</p>


<h3>Poseidon.</h3>

<p><span class="sidenote">Poseidon som Dybets Gud.</span>
Poseidon tænktes opr. at bo i Jordens Dyb. Han kaldtes den
<em>jordholdende</em> (Gaiaochos)<a name="FNanker_9" id="FNanker_9"></a><a href="#Fodnote_9" class="fnanchor">[9]</a>, vel fordi han bærer den af Mennesker
beboede Overflade i sine stærke Lemmer, og naar der indtræffer
Jordskælv, &mdash; hvad der hyppigt gør i Grækenland &mdash;, var det <em>Jordrysteren</em>,
der frembragte disse. Han tænktes i Skikkelse af en Tyr eller Hest, og
den underjordiske Drønen, der kan følge med Jordskælv, var Tyrebrøl
eller Hestevrinsken. Geologiske Revolutioner skyldtes Poseidon. Han
river Øer løs fra Fastlandet, spalter Bjærge, sprænger Jordens Dække
eller baner sig Vej gennem dens Indre, som en Kæmpemuldvarp kunde tænkes
at gøre, og derfor ofrede man Muldvarpe til Poseidon.</p>

<p><span class="sidenote">Poseidon som Gud for det ferske Vand.</span>
<a class="pagenum" name="Side_25" id="Side_25" title="[S. 25]"></a>
Alt det ferske Vand paa Jordens Overflade i Floder og Søer er, ligesom
de skjulte Væld under Jorden, Poseidon underlagt; han kan endog slaa Hul
paa Jordskorpen og lade en Kilde vælde frem. Han bliver derfor en
Frugtbarhedsgud for Plantevækst, Kvæg- og Hesteavl, og han beskytter
Hyrder og Bønder. En Følge af Poseidons Tyreskikkelse er, at græske
Flodguder ofte tænktes som Tyre, eller i hvert Fald udstyrede med Horn.
Til hans Hesteskikkelse haves mange Paralleler andetsteds fra, f. Eks. i
den nordiske Tro paa, at Dæmonen i en Sø, Flod eller Aa ofte ser ud som
en Hest. &mdash; Poseidon skænker Guder og Mennesker prægtige Heste, og han er
den eneste af de <em>højere</em> Guder, der kan optræde som Rytter.</p>

<p><span class="sidenote">Poseidon som Gud for det salte Vand.</span>
Homers Digte er heroiske og mangler Sans for en Gud, der hjælper en
agerdyrkende, kreaturholdende Bondebefolkning. Derimod kender de den
sortlokkede, bredbrystede Poseidon i Menneskeskikkelse som Gud for det
salte Vand. Hos Homer færdes Poseidon i Gudeselskabet paa Olympen; men
hans egenlige Hjem er paa Bunden af Havet, der slynger sig uden om
Jorden, holder den i sin Favn og ryster den i Jordskælv. De
Forestillinger, der knytter sig til Ordene <em>Jordholder</em> og <em>Jordryster</em>
om Homers Havposeidon og om den før nævnte Indlandsposeidon, er altsaa
forskellige. Homers Poseidon lever i sit funklende Guldpalads sammen med
sin Hustru Amphitrite. Deres Søn er Triton, en fantastisk Skabning med
Menneskeoverkrop og Fiskehale. Paa sin Vogn, hvis Heste har Fødder af
Malm og Manker af Guld, kører Poseidon gennem Havet, idet han bruger sin
Trefork til at oprøre eller atter berolige Bølgerne. Han ledsages ofte
af et talrigt Følge af Søkøer, Søheste og Søslanger, af Havnymfer, der
rider paa Delfiner, og af Tritoner (der
<a class="pagenum" name="Side_26" id="Side_26" title="[S. 26]"></a> tænktes ogsaa at være flere),
som blæser i Kongkylier. I den historiske Tid dyrkedes han særligt hos
de søfarende Ioner i Lilleasien.</p>

<p><span class="sidenote">Poseidons Attribut.</span>
Poseidons almindelige Attribut er, som allerede nævnt, Treforken,
hvormed han ikke alene oprører og beroliger Havet, men ogsaa spalter
Klipper og fejer Sandgrunde til Side. Denne Trefork er rimeligvis
oprindeligt et Vaaben af samme Art som Zeus's Tordenkile.</p>


<h3>Hephaistos.</h3>

<p><span class="sidenote">Ildkultus.</span>
Mennesker, der lever under primitive Forhold, lader ikke gerne deres Ild
gaa ud, da det er vanskeligt at faa den tændt paany. Men naar Ilden har
brændt i lang Tid, har mange Mennesker tænkt sig, at den bliver <em>træt</em>,
hvorfor man gør vel i at lade den gamle Ild slukkes og hente sig ny Ild
andetsteds fra. Saaledes ved vi, at der paa Øen Lemnos har været en
ejendommelig Ildkultus; en Gang om Aaret slukkedes al Ild paa Øen; i 9
Dage var man uden Ild, til man fik hentet ny fra Delos, rimeligvis fra
Renselsesguden Apollons Helligdom. Eller Ilden kan blive <em>uren</em> ved et
Dødsfald, eller ved at formastelige Fjender har været i dens Nærhed. I
Argos slukkede man i et Hus, hvor der var indtruffet et Dødsfald, al
Ild, og for at tilberede Gravmaaltidet hentede man ny Ild fra et
Nabohus. Efter Slaget ved Plataiai erklærede det delphiske Orakel, at
Ilden i Omegnen var gjort uren af Barbarerne, og at man til Sejrsfesten
burde hente ren Ild fra Delphoi<a name="FNanker_10" id="FNanker_10"></a><a href="#Fodnote_10" class="fnanchor">[10]</a>.</p>

<p><span class="sidenote">Hephaistos som Smededværg.</span>
<a class="pagenum" name="Side_27" id="Side_27" title="[S. 27]"></a>
Af en saadan Ildkultus er der da udviklet Troen paa et dæmonisk Væsen,
der var Herre over Ilden og anvendte den i Haandværkets Tjeneste som
Grovsmed, Vaabensmed, Guldsmed og Juvelerer. Hans Navn var Hephaistos,
og han hører navnlig hjemme paa Lemnos og andre Øer i det nordlige
Ægæerhav; overalt hvor vulkansk Røg kom op af Jorden, tænkte man sig,
han havde et Værksted; Røgen kom fra hans Esse. Af ydre tænktes han
oprindeligt som en Dværg med en spids Hue paa Hovedet &mdash; altsaa samme Ydre
og Paaklædning som de Dværge, nordisk Folketro kender.</p>

<p><span class="sidenote">Hephaistos som Smedegud.</span>
Naar nu Mennesker selv søgte at udføre samme Arbejde som Hephaistos,
stillede de sig under hans Beskyttelse. Smededværgen forvandledes derved
til en Gud og gjordes til en Søn af Hera, der dyrkedes meget paa Samos,
hvor Hephaistos's Ophøjelse til Herasøn vel derfor har fundet Sted.
Trods denne Guddommeliggørelse vedblev han dog at være en halvt komisk
Figur. Han skildres hos Homer som uhyre stor og stærk, har en vældig
Nakke og er helt lodden paa Brystet, hans Arme er kraftige; men hans Ben
er tynde, og han er halt, saa han maa gaa med Stok og stønner af
Anstrengelse ved at bære sit Legeme. Han er saa snavset, at han maa
vadske sig med Svamp, inden han viser sig for andre. Han ligner i et og
alt en jordisk Grovsmed; hans Halthed er en Overførelse fra jordiske
Forhold; thi i gammel raa Tid, hvor det mest værdige Arbejde for voksne
Mænd var at slaas, blev Krøblinge sat i Haandværkerlære, navnlig det
ansete Smedehaandværk (smlgn. Vølund Smed). Skønt Hephaistos blev Gud
med Hjemstavn paa Olympen,
<a class="pagenum" name="Side_28" id="Side_28" title="[S. 28]"></a> tænktes hans Værksteder dog ofte stadigt at
ligge paa Ægæerhavets Øer. For at forklare sig denne Adskillelse mellem
Gudens Bolig og hans Værksteder digtede man en Mythe, der fortælles paa
to lidt forskellige Maader. Enten hed det, at Hephaistos engang vilde
hjælpe sin Moder i et husligt Opgør med Zeus, men at denne blev saa
forbitret, at han tog Hephaistos ved Foden og kastede ham ud fra
Olympens Tærskel, saa at han hele Dagen for af Sted mellem Himmel og
Jord og først om Aftenen faldt ned paa Lemnos. Eller det fortaltes, at
Hera, straks efter at have født ham, selv kastede Barnet ud af Ærgrelse
over, at det var halt. For denne Behandling hævnede Hephaistos sig ved
at lave en Stol med usynlige Baand, som han sendte Hera. Da hun satte
sig i Stolen, slyngede Baandene sig om hende, saa hun ikke kunde komme
løs. Krigsguden Ares paatog sig at hente Hephaistos op til Olympen; men
denne drev ham paa Flugt med brændende Fakler. Saa gaar Dionysos til
Hephaistos, beruser ham i Vin, faar den vanføre Smedegud sat paa et
Muldyr og transporteret til Olympen, hvor han løser Hera paa den
Betingelse, at han faar Aphrodite til Brud. Til Løn for den ydede Hjælp
blev Dionysos saa optaget blandt Olympierne som en af deres. (Smlgn. S.
<a href="#Side_10">10</a> og <a href="#Side_11">11</a>).</p>


<h3>Ares.</h3>

<p>Ares er, hvad Grækerne kaldte en Ker &#596;: en Ødelæggelsesdæmon. I Krigen
hugger han ned for Fode i vildt Bersærkerraseri, uden Overvejelse af,
hvorledes han maa kæmpe for at sejre, uden Interesse for nogen eller
noget, han vil forsvare, og uden Overholdelse af de Love, som ellers
gælder selv mellem
<a class="pagenum" name="Side_29" id="Side_29" title="[S. 29]"></a> Fjender &mdash; altsammen i Modsætning til Kampgudinden
Pallas Athena, der foran Troja slaar ham til Jorden med en Kæmpesten,
saa han dækker "syv Maal Jord."</p>

<p>I Kampen tænktes han rustet som en sværtvæbnet græsk Kriger. Han bærer
Malmpanser, Hjælm med vajende Hjælmbusk og paa venstre Arm et Skjold af
Tyrelæder. Han kan raabe saa højt som 10,000 andre.</p>

<p>Denne uciviliserede Bersærk skubbede Grækerne fra sig og gjorde ham til
en Thraker. Hos Homer kæmper han paa de trojanske Fjenders Side. Trods
denne Uvilje er han alligevel optaget i den olympiske Familie som Søn af
Zeus og Hera; men Zeus kan ikke lide ham.</p>


<h3>Pallas Athena.</h3>

<p><span class="sidenote">Erechtheus, Athena, Poseidon.</span>
I den ældste Tid laa der paa Athens Akropolis en mykensk Kongeborg,
ligesom forskellige Guddomme havde deres hellige Steder der. En af disse
var Erechtheus, der senere sank ned til at være en af Kongeslægtens
Stamfædre.</p>

<p>Ældgammel er ogsaa Gudinden Athena, et Navn, der er ugræsk og for os
uforstaaeligt; heller ikke Betydningen af Navnet Pallas er sikker. Hvad
hun har været for en Gudinde, er ogsaa usikkert. Muligt har hun været en
Jordguddom, en Beskytter for Bønderne paa Sletten neden for Akropolis.
Hun vilde da være en Gudinde som Hera, og hendes nære Forhold til
Himmelguden Zeus som hans kæreste Datter vilde da være forstaaeligt.
Ødelæggelsen af den mykenske Borg kunde da tænkes at staa i Forbindelse
med en national Rejsning af den indfødte Bondebefolkning, der indførte
deres Gudinde Athena paa Akropolis, hvor hun bragtes i Forbindelse med
Erechtheus, der nu
<a class="pagenum" name="Side_30" id="Side_30" title="[S. 30]"></a> opfattedes som hendes Fostersøn; i senere Tid
opførtes som bekendt Erechtheion som en fælles Helligdom for Erechtheus
og Pallas Athena. Hver Guddom havde sit Rum i Templet, i Athenas stod
det gamle, efter Overleveringen himmelfaldne, Træbillede af Athena
Polias (Bybeskytterinden), til hvem man bragte en ny Kjortel ved
Panathenaierfesterne.</p>

<p>Endnu en Gud søgte at gøre sig gældende paa Athens Akropolis, nemlig
Poseidon; men han kunde ikke hævde sig overfor Athena, der vedblev at
være ikke alene Akropolis's, men ogsaa hele Landet Attikes øverste
Hersker. En Mythe fortalte, at Poseidon og Athena stredes om, hvem der
skulde være Herre i Attike. Guderne og Erechtheus skulde dømme imellem
dem, saaledes at den, der kunde frembringe den nyttigste Ting for
Attike, skulde være Landets Gud. Poseidon jog sin Trefork i Klippen og
lod en Kilde med salt Vand vælde frem; men Athena skabte det første
Oliventræ og vandt derved Prisen.</p>

<p>Denne Strid mellem Athena og Poseidon afspejler aabenbart en Forandring
i Attikes økonomiske Liv, der er foregaaet paa Peisistratidernes Tid.
Attike er tørt, og kun ca. 100 Kvadratkilometer egner sig til
Korndyrkning. Store Dele af Landet laa derfor i ældre Tid unyttet hen,
og Befolkningen kunde ikke brødføde sig. De penteliske Marmorbrud og
Sølvminerne i Laurion var endnu ikke kendte. Man havde kun een Industri,
nemlig Fabrikationen af Vaser, der fremstilledes af det udmærkede Ler
fra Forbjerget Kolias ved Phaleronbugten. Mange af Attikes Indbyggere
maatte tjene deres Livsophold ved Skibsfart. Fra Peisistratidernes Tid
blev Oliventræsdyrkningen Landets vigtigste Næringsvej; Olien brugtes
baade til Mad og som Toiletmiddel til at indgnide Huden med. Træets
<a class="pagenum" name="Side_31" id="Side_31" title="[S. 31]"></a>
Rødder kan naa saa langt ned i Jorden, at de kan skaffe Træerne det
nødvendige Vand. Attikes Befolkning kunde nu bedre leve som fastboende
Agerdyrkere, og det var naturligt, at denne Forandring opfattedes som en
Gave af Landets Gudinde Athena.</p>

<p>Det Oliventræ, der stod paa Akropolis nær Erechtheion, betragtedes som
Byen Athens egenlige Livstræ; saa længe det levede, kunde Athen ikke gaa
til Grunde. Da Perserne brændte Akropolis, blev ogsaa dette Træ ødelagt;
men allerede Dagen efter havde det, efter Legenden, frembragt et nyt
Skud, der varslede om Borgens og Byens Genopførelse.</p>

<p><span class="sidenote">Athena som Beskytterinde af fredelige Sysler.</span>
Det er ikke alene det fredelige Jordbrug, Athena beskytter; hun er ogsaa
Kunstens og Haandværkets Gudinde, og hun lærer Kvinderne alt Husarbejde.
Hos Homer siges hun ikke alene at have vævet sin egen Kjortel, men ogsaa
den skønneste Festdragt, som Hera overhovedet ejer. Hun staar i et
inderligere Forhold til Menneskenes Sjæleliv end nogen anden Gud; hun
giver Kløgt og Besindighed og glæder sig, naar Mennesker optræder
taktfuldt.</p>

<p><span class="sidenote">Athena som Borggudinde.</span>
Akropolis var i hele Oldtiden Byen Athens Centrum, &mdash; som mykensk
Kongeborg, som Fæstning og som religiøs Festplads. Som Borggudinde kom
Athena derfor til at staa den egenlige Samfundsgud Zeus nær. Hun alene
ved, hvor han gemmer sin Tordenkile paa Olympen, og hun bærer Aigiden
ligesom Zeus. Som Zeus beskytter alt Samfunds- og Retsliv, hos hvilket
Folk det end findes, beskytter Athena som Borggudinde enhver By og dens
Fæstning. De homeriske Digte betragter det som en Selvfølge, at der
endog i den fjendtlige By Troja var en Athena Polias paa Byens Borg.</p>

<p><span class="sidenote">Palladier.</span>
Et Palladion var en Athenastatue i Krigsudstyr,
<a class="pagenum" name="Side_32" id="Side_32" title="[S. 32]"></a> som mentes at beskytte
det Sted, hvor den stod. Ogsaa Troja har hos Homer et Palladion, som
Grækerne maa stjæle, inden de kan tage Byen.</p>

<p><span class="sidenote">Athenas Attributer.</span>
Pheidias's chryselephantine Statue af Athena i Parthenon viste Gudinden
staaende med venstre Haand støttet til Skjoldet, bag hvilket hendes
hellige Slange Erichthonios<a name="FNanker_11" id="FNanker_11"></a><a href="#Fodnote_11" class="fnanchor">[11]</a> bugtede sig. Et andet Attribut er Uglen.</p>

<p>Endnu i vore Dage er der visse Ugler, der holder til mellem
Akropolisklippens Skrænter og Huler, og det samme har vel ogsaa været
Tilfældet i Oldtiden. Maaske er det denne tilfældige Omstændighed, der
har gjort Uglen til Athenas hellige Fugl.</p>

<p><span class="sidenote">Athena paa Olympen.</span>
I Gudefamilien paa Olympen optoges Athena som Datter af Zeus. En Mythe
fortalte, at Zeus elskede Metis (Indsigt, Kløgt); men da hun i Følge en
Spaadom først skulde faa en Datter, der var sin Fader lig i Forstand, og
dernæst en Søn, der skulde blive Herre over Guder og Mennesker,
overtalte Zeus hende til at forvandle sig til en Flue, hvorefter han
slugte hende og fødte saa selv den Datter, som Metis skulde have haft,
ved at Hephaistos slog Hul paa hans Hoved med sin Økse. Athena kom til
Verden "svingende sine gyldne, lysende Kampvaaben; alle de udødelige
blev grebne af Ærefrygt ved at se hende, den store
<a class="pagenum" name="Side_33" id="Side_33" title="[S. 33]"></a> Olymp skælvede,
Jorden drønede, Havet kom i Oprør, Solguden standsede sine Heste paa
Himlen, og den raadvise Zeus glædede sig."</p>


<h3>Apollon.</h3>

<p><span class="sidenote">Apollons Hjemstavn.</span>
Da Grækerne fra deres eget Land kom ud paa Ægæerhavets Øer og videre til
Lilleasien, fandt de der, navnlig paa Øen Delos og i Landskabet Lykien,
en Gud, der dyrkedes i Huler og ansaas for Landets Herre. Ham optog de i
deres egen Religion under Navn af Apollon.</p>

<p>Denne ugræske Gud er naturligvis oprindeligt græskfjendtlig. I den
saakaldte homeriske Apollonhymne ser vi de Olympiske Guder springe op
fra deres Sæder af Angst for Apollon, naar han træder ind i deres
Forsamling. I Iliaden hjælper han Hektor, er meget virksom ved
Patroklos's Drab og skyder Pestpile mod Grækernes Lejr. Naar Vrede
fylder ham, "vandrer han frem som Natten" &#596;: en sydlandsk Nat, der
indtræder pludseligt og uhyggeligt. Der er næppe nogen Gud hos Homer,
der optræder med en saadan Værdighed og Vælde som Apollon; selv Athena
bøjer sig for ham, skønt hun ikke er bange for at give Zeus et rapt
Svar. Og denne Respekt for Apollon holdt sig Oldtiden igennem; der er
ingen græsk Gud, der har haft saadan Indflydelse paa det hellenske Folk
i sin Helhed som Apollon i Delphoi.</p>

<p><span class="sidenote">Apollons Væsen.</span>
Hvad Apollon oprindeligt har været for en Gud, vides ikke, lige saa lidt
som hvorledes det er gaaet til, at saa mange forskelligartede Ting i
Tidernes Løb er blevet samlet om Apollon. Formodentlig er forskellige
Specialguder smeltede sammen med ham som Lynguden med Zeus.</p>

<p><a class="pagenum" name="Side_34" id="Side_34" title="[S. 34]"></a>
Apollon er en <em>ødelæggende</em> Gud. Naar Mennesker døde pludseligt &mdash; af
Hjærteslag eller lignende, hvad der for de primitive Folk er en
gaadefuld og unaturlig Død&mdash;, mente man, det var Apollon, der havde
skudt dem med usynlige Pile. Dødsfald, der skyldtes indre Aarsager som
Bakterier, forstod man heller ikke og mente, de fremkaldtes af Apollons
Pile. &mdash; Smlgn. vore Udtryk: Hekseskud, elleskudt.</p>

<p>Men Apollon kan ogsaa <em>frelse</em>. Sygdomme opfattes ofte af primitive Folk
som en Urenhed, man kan fri sig for ved visse Ceremonier; i simplere
Tilfælde kan Mennesker selv besørge Renselsen, som naar Grækerne i
Iliadens første Sang selv afvasker Pestens Besmittelse og kaster Smudset
i Havet. I vanskeligere Tilfælde maa man ty til Apollons Hjælp; han kan
rense og helbrede. En gammel Renselsesgud Phoibos &#596;: den rene, og en
Lægegud Paian smelter sammen med Apollon, der baade arver deres Navne og
Funktioner. Han gør Kvæget frugtbart og værner Afgrøden mod Markmus,
Græshopper og Planterust. Han bliver i det hele Lysets og Livets Gud; en
eller anden Solguddom synes at være gaaet op i Apollon, der sluttelig
ender med først og fremmest selv at opfattes som Solgud.</p>

<p>Apollon er oprindeligt lige saa lidt som de andre græske Guder en
<em>sædelig</em> Magt; men han blev det efterhaanden, navnlig i Delphoi. Ordet
Phoibos faar derved Betydningen: ren i moralsk Henseende, og Oraklet i
Delphoi blev den øverste Autoritet i moralske og religiøse Spørgsmaal,
en Autoritet, som søgte at standse gammel Raahed som Blodhævn og krævede
Renhed af Mennesker, ikke alene den ydre, rituelle, men ogsaa af
Hjertet.</p>

<p>Mod Sygdomme anvender man paa et primitivt Kulturtrin ikke alene
Renselser, men ogsaa Tryllesange,
<a class="pagenum" name="Side_35" id="Side_35" title="[S. 35]"></a> Musik og Besværgelsesdanse. Ordet
Paian er ikke alene Navn for en Specialgud og for Apollon; det betyder
ogsaa en Tryllesang, som man sang over de syge; senere blev Paian Navn
for en Hymne til Apollons Ære eller en Sejrssang i Almindelighed. Det er
maaske takket være en saadan Tryllemusik, at Apollon bliver <em>Gud for
Sang og Poesi, Musik og Dans</em>. Paa Gudeborgen paa Olympen dirigerer
Apollon Musernes Korsang til Underholdning for de forsamlede Guder. I
denne Egenskab kaldes han Apollon Musagetes (Musefører).</p>

<p><span class="sidenote">Apollon som Vandregud.</span>
Naar en Gud som Apollon har mange spredt liggende Helligdomme, rejser
det Spørgsmaal sig, naar han er i hver enkelt af dem.
Allestedsnærværende er et Begreb, Grækerne næppe har haft, deres Guder
er mere eller mindre stedbundne. Man nøjes da med paa menneskelig Vis at
lade dem rejse, og Apollon har ingen fast Bolig, men tænkes at drage fra
Sted til Sted til sine spredte Helligdomme; snart svømmer han som en
Delfin gennem Vandet, snart flyver han gennem Luften paa en Trefod eller
føres af Sted af sit Svanespand. Som omstrejfende Gud bliver han
Vejviser for alle Udvandrere; til Lands fløj han foran dem som en Ravn,
til Søs svømmede han foran Skibet i sin Delfinskikkelse.</p>

<p><span class="sidenote">Apollon paa Olympen.</span>
Paa Olympen indførtes Apollon som en Søn af Zeus. Denne elskede Leto;
men da hun skulde føde sit Barn, kunde hun intet Sted finde Ophold, før
hun kom til Øen Delos. Hera, der ikke kunde unde hende at blive Moder
til en saa berømt Søn, holdt imidlertid i 9 Dage Fødselsgudinden borte;
først ved hendes Ankomst kunde Leto føde sin Dreng, mens "Jorden smilede
rundt om dem."
<a class="pagenum" name="Side_36" id="Side_36" title="[S. 36]"></a></p>


<h3>Artemis.</h3>

<p><span class="sidenote">Artemis's Oprindelse.</span>
Hvad Ordet Artemis betyder, er usikkert. Rimeligvis er det et ugræsk
Navn, bl. a. for den blodtørstige Gudinde, der i Aulis krævede
Iphigeneias Ofring, før Flaaden kunde løbe ud mod Troja. Da Iphigeneia
var reddet i sidste Øjeblik, flyttedes hun til Taurien som Præstinde for
en Artemis, til hvem man ofrede de fremmede, der kom til Landet. Ogsaa
den uhyggelige Spøgelsegudinde Hekate smeltede delvis sammen med
Artemis.</p>

<p><span class="sidenote">Artemis's Væsen.</span>
Bortset fra saadanne barbariske og uhyggelige Træk er Artemis i
Almindelighed en naadig og populær Gudinde. Hun er Gudinde for de Goder,
Naturen giver, uden eller kun for en Del ved Menneskers Indgriben eller
Medvirken. Hun raader for Kilder, Floder og Søer, som giver Planterne
Trivsel; derved bliver hun Gudinde for Agerbruget og kræver sit Offer af
Høstudbyttet; faar hun det ikke, bliver hun vred (Sagnet om den
kalydoniske Jagt). Hun færdes som Jægerinde paa Fjæld og i Skov, væbnet
med Bue og Pil; i Kunsten fremstilles hun ofte ledsaget af Hjorten,
Grækenlands ædleste Storvildt. Jagten spillede mange Steder en stor
Rolle som Næringsvej, og naar Jægeren kom hjem med godt Udbytte,
forsømte han ikke at nagle Hovedet af et dræbt Dyr paa en Træstamme
eller Stang som Offer til Artemis. &mdash; Artemis's Helligdomme staar gerne
ved en Kilde, i en Lund, i en Grotte eller i dybe Dale paa
blomstersmykkede Enge, hvor Fugtigheden holder sig selv i den hede
Sommertid, der svider al Plantevækst paa højere Steder.</p>

<p>Artemis selv er den strenge Jomfru, hvem al Elskov staar fjærnt. Dyrenes
Unger og Menneskenes smaa Børn staar særligt under hendes Varetægt; men
ved Siden heraf beskytter hun Ægteskab og Barnefødsler.
<a class="pagenum" name="Side_37" id="Side_37" title="[S. 37]"></a> Bruden ofrer
hende sine Barndomsdukker og Legetøj før Brylluppet.</p>

<p><span class="sidenote">Artemis's Nymfer.</span>
Artemis kommer ikke alene; hun er ledsaget af sine Nymfer, Naturens
Gudinder. Artemis er i Grunden blot den fornemste blandt Nymferne, hun
er deres unge Dronning, paa lignende Maade som Silen er den mest kendte
blandt Satyrerne, og hos germanske Folk Ellekongen er den øverste af det
hele Ellefolk. Artemis er en støjende Gudinde; naar hun stormer af Sted
med sit Følge, fylder hun Skove og Bjærge med Larm.</p>

<p><span class="sidenote">Artemis paa Olympen.</span>
Oprindeligt er der ingen Forbindelse mellem Artemis og Apollon; men i
den olympiske Gudeforsamling indførtes Artemis som en Tvillingsøster til
Apollon. I disse nye Omgivelser blev Artemis ikke længere en Gudinde for
Frugtbarhed og Forplantning, men udelukkende en jomfruelig Gudinde, en
ung Sportskvinde, der yndede at færdes i den frie Natur og hærde Kræfter
og Energi, navnlig ved Jagt. Hun tænktes rank af Vækst og klædt i en
kort Sportskjortel, som i den velkendte Statue: Artemis fra Versailles,
der nu staar i Louvre. Det er hende, der skænker de unge Piger en slank
Vækst, mens Aphrodite giver dem Ynde.</p>

<p>Apollon antoges at dræbe Mennesker med sine usynlige Pile. Denne
Bestilling maatte han nu dele med sin nye Søster, saaledes at Apollon
tænktes at skyde Mænd, Artemis Kvinder. Artemis kaldes af Homer "en
Løvinde for jordiske Kvinder, saa hun kunde dræbe, hvem hun vilde".</p>


<h3>Hermes.</h3>

<p><span class="sidenote">Hermes og de døde.</span>
Utvivlsomt er Hermes en meget gammel Gud i græsk Religion, og han maa
ses i Sammenhæng med
<a class="pagenum" name="Side_38" id="Side_38" title="[S. 38]"></a> de ældste græske Begravelsesskikke, vi kender.
Oprindeligt begravedes de døde inde i Huset, nær Arnen og den
Midterstang eller Pille (Herme), der stod midt i den runde Hytte, eller
de begravedes under Dørtærsklen eller foran Indgangsdøren; endnu i vore
Dage tros det mange Steder, at de dødes Sjæle sidder ved Dørtærsklen.
Men efterhaanden maatte Begravelserne flyttes længere bort, til Byens
Torv, langs Vejene, ved Markskellene eller Landegrænserne.</p>

<p>Hermes er nu en Legemliggørelse af og Gud for alle disse døde Aander,
som Artemis er Nymfernes og Silen Satyrernes Fører, og der rejstes
Hermer (firkantede Stenpiller med et Hoved og Hals af Guden) for ham ved
Døren til private og offentlige Bygninger, paa Torvene, ved Markskel og
Landegrænser.<a name="FNanker_12" id="FNanker_12"></a><a href="#Fodnote_12" class="fnanchor">[12]</a> Ligesom de døde bevæger Hermes sig hurtigt omkring;
Fantasien udstyrede ham med Vinger paa Fødderne, hvad der svarer til
Syvmilestøvler, Lykkens Galosjer el. lign. i vore Eventyr. Hans lave
Filthat, Petasos, (et almindeligt græsk Rejseklædningsstykke, der havde
en bred Skygge til Værn mod Sol og Regn) blev ligeledes udstyret med
Vinger. Hermes beskytter omstrejfende Mennesker: Vandringsmænd, Jægere
og Købmænd<a name="FNanker_13" id="FNanker_13"></a><a href="#Fodnote_13" class="fnanchor">[13]</a>).</p>

<p><span class="sidenote">Hermes som Lykkegud.</span>
<a class="pagenum" name="Side_39" id="Side_39" title="[S. 39]"></a>
Forholdet til de døde er af dobbelt Art. Paa den ene Side vil man gerne
beholde dem hos sig og venter sig alt godt af dem; dette gælder afdøde,
man har kendt og holdt af. Paa den anden Side føler man en vis Uhygge
ved dem; dette gælder de fjærnere staaende. I Overensstemmelse hermed
staar Hermes baade Arnegudinden Hestia og Spøgelsegudinden Hekate nær;
men han opfattes fortrinsvis som en lykkebringende Gud.</p>

<p>Hermes giver <em>legemlig Sundhed</em>, kvægende Søvn og gode Drømme; til ham
rettes Aftenbønnen, og man hænger Billeder af ham ved Siden af sin Seng;
Sport og Gymnastik staar under hans Omsorg.</p>

<p>Hermes er <em>Børnenes</em> Gud, han sender dem til Forældrene, og naar de er
fødte, er det særligt ham, der tager sig af dem, (f. Eks. den nyfødte
Dionysos).</p>

<p>En pludselig, uventet Gave kaldte Grækerne en <em>Hermesgave</em> (Hermaion).
Ogsaa det flittige Arbejde lønner Hermes: han giver rig <em>Høst</em>, men
navnlig lader han <em>Smaakvæget</em> formere sig, Faar og Geder, hvoraf der
fandtes og endnu findes mange i det bjærgrige Grækenland. I Arkadien
gjaldt han for at være Fader til Bukkeguden Pan. I Tanagra i Boiotien
troede man, at Hermes een Gang om Aaret løb 3 Gange omkring Byen med en
Vædder paa Skuldrene. Dyret skulde,
<a class="pagenum" name="Side_40" id="Side_40" title="[S. 40]"></a> naar det blev baaret omkring en By
og dens Marker, ligesom opsuge i sig alt det onde, der var inden for den
afgrænsede Kreds, og gøre denne til en ren og hellig Plet; naar man
derefter skilte sig ved Dyret, var man med det samme fri for alt
ondt. &mdash; I Kunst fremstilles Hermes ofte bærende en Vædder eller Kalv paa
Skuldrene; det er saadanne Figurer, der blev Forbilledet for
Fremstillingen af Kristus som den gode Hyrde, der bærer det vildfarende
Faar hjem til Hjorden.</p>

<p><span class="sidenote">Hermes's Moral.</span>
Som Mennesker selv er, saaledes tænker de sig deres Guder, og Hermes's
Moral skildres ofte som lige saa grovkornet, som de halvvilde Hyrders,
hvis Gud han er. Naar det kan lykkes disse at rane andres Dyr og
bagefter snakke sig fra det hele, er det Hermes, de kan takke herfor.
Han er jo Veltalenhedens Gud. Han beskytter endvidere aabenbare
Tyveknægte og Folk, der kan klare sig ved en behændig Ed (næppe egentlig
Mened). Om Odysseus' Morfader Autolykos hedder det:</p>

<div class="poem"><div class="stanza">
<span class="i12">for Snuhed og listige Eder<br /></span>
<span class="i0">pristes Autolykos højt; den Kløgt ham en Gud havde givet,<br /></span>
<span class="i0">Hermes, thi ham til Behag tykflommede Bove han ofte<br /></span>
<span class="i0">risted af Lam eller Kid, og huldt ham Guden beskærmed.<br /></span>
</div></div>

<p>Da Guderne dannede den første Kvinde, Pandora, var det Hermes, der lærte
hende at lyve, tale indsmigrende og være snu.</p>

<p><span class="sidenote">Hermes som Sjæleledsager (Psychopompos).</span>
Naar et Menneske er død, skynder de efterlevende sig at lukke hans Øjne,
for at ikke de brustne Blik skal tage en af de levende med sig. Ogsaa
Hermes kan med sin Stav lukke Øjnene paa de døde og føre dem til
Underverdenen, saaledes som han
<a class="pagenum" name="Side_41" id="Side_41" title="[S. 41]"></a> gør med de Bejlere, Odysseus har dræbt.
En Gang om Aaret, ved Anthesteriefesten, aabner han atter Øjnene og
fører dem tilbage paa et 3 Dages Besøg i deres gamle Hjem paa Jorden,
hvad der altid føles som noget uhyggeligt af de efterlevende.</p>

<p>I Gudeforsamlingen paa Olympen fik Hermes lignende Opgaver som paa
Jorden. Da de 3 Gudinder, Hera, Athena og Aphrodite skulde til
Skønhedskonkurrence hos Paris, maatte han ledsage dem paa Vejen, og da
Zeus's lille Søn Dionysos skulde i Pleje hos Nymferne, var det atter
Hermes, der maatte tage sig af det lille Barn og bringe ham til dem. I
Haanden bærer han en Heroldstav, den saakaldte Kerykeion<a name="FNanker_14" id="FNanker_14"></a><a href="#Fodnote_14" class="fnanchor">[14]</a>.</p>

<p><span class="sidenote">Den homeriske Hymne om Hermes.</span>
<a class="pagenum" name="Side_42" id="Side_42" title="[S. 42]"></a>Den homeriske Hymne om Hermes opfatter ham som en Slags Dværg eller
Nisse, der er fuld af Spilopper, og den fortæller med megen Humor om
hans 2 første Levedage.</p>

<p>Han gøres til en Søn af Zeus og Maia (Morlil), der lever i en Hule paa
Kyllenebjærget i det kvægrige Arkadien. Han kom til Verden en
Morgenstund, men havde straks Hovedet fuldt af Skælmsstykker, saa at han
listede sig op af Svøbet og ud af Hulen. Han mødte en Skjoldpadde, som
han bar hjem, dræbte, og af dens Skal dannede han den første Lyre,
spillede og sang en improviseret Vise om sine Forældres Kærlighed og sin
egen Fødsel. Derefter lagde han sig igen til Ro i sit Svøb.</p>

<p>Atter forlod han Hulen og gik paa Vandring. Ved Solnedgang naaede han
til Pierien, hvor han fandt Gudernes Kvæg og tog 50 Okser, der tilhørte
Apollon. Disse lod han gaa baglæns foran sig, og for at gøre sine egne
Spor ukendelige bandt han Myrtegrene under Fødderne<a name="FNanker_15" id="FNanker_15"></a><a href="#Fodnote_15" class="fnanchor">[15]</a>. Da han henad
Morgenstunden naaede til Alpheiosfloden, drev han dem ind i en Hule,
tændte Ild, slagtede 2 af dem, stegte Kødet og spændte Huderne ud paa
Klippen. Derefter vendte han hjem og smuttede som en Taage ind gennem
Dørlaasen.<a name="FNanker_16" id="FNanker_16"></a><a href="#Fodnote_16" class="fnanchor">[16]</a> Han lagde sig til Rette i sit Svøb og trykkede Lyren ind
til sig.</p>

<p><a class="pagenum" name="Side_43" id="Side_43" title="[S. 43]"></a>
Apollon faar imidlertid Nys om, hvor Tyven er, og kommer til Kyllenes
Bjærghule. Hermes nægter at vide Besked og tilbyder at bekræfte sine Ord
med Ed; for øvrigt blinkede han med Øjenlaagene, trak Brynene til Vejrs,
saa snart paa en Ting, snart paa en anden og gav sig til at fløjte for
at tilkendegive sin fuldstændige Ligegyldighed for Apollon. De gaar til
Zeus for at lade ham skille Trætten, Svøbelsebarnet foran. Zeus morer
sig og sender dem ud for i Fællesskab at lede efter det tabte Kvæg; det
findes, og der indgaas et Forlig, hvorved Hermes beholder Kvæget, men
overlader Apollon sin Lyre.</p>


<h3>Hestia.</h3>

<p><span class="sidenote">Det almindelige Grundlag.</span>
Arnen er Centret i den primitive Menneskebolig. Der tilberedes Maden,
derfra faar man Lys og Varme, om den samles familiens Medlemmer efter
endt Arbejde for at samtale og hvile. Den store Betydning, som Arneilden
har i Familiens daglige Liv, forklarer visse symbolske og magiske
Handlinger, der foretages hos forskellige Folk paa Jorden; saaledes
stødes f. Eks. ved Bryllupper hos Santalerne brændende Trækul fra
Kvindens Hjem i en Morter, og Emmerne slukkes med Vand; derved slukkes
for hende Ilden i hendes eget Barndomshjem, og hun hører nu kun hjemme i
sin Mands Hus. Paa Øen Timor (øst for Java) maa Ypperstepræsten under
Krig blive i Templet og Dag og Nat holde Ilden brændende. Gaar den ud,
køles Kampmodet hos de fraværende Krigere.</p>

<p><span class="sidenote">Den græske Hestia.</span>
Den Guddom, der raadede for Arneilden, tænkte Grækerne sig kvindelig,
enten fordi Ordet Hestia (Arne) er Hunkøn, eller fordi Ildens Pasning
fortrinsvis
<a class="pagenum" name="Side_44" id="Side_44" title="[S. 44]"></a> paahviler de hjemmeblivende Kvinder. Hestia var Jomfru og
en ærværdig Gudinde, som dyrkedes i <em>private Hjem</em>, hvor et nyfødt Barn
5 Dage efter Fødslen blev baaret rundt om Arnen og fik Navn og Gaver af
Slægt og Venner; herved optoges Barnet som Medlem af Familien og blev
givet i Husgudernes Beskyttelse<a name="FNanker_17" id="FNanker_17"></a><a href="#Fodnote_17" class="fnanchor">[17]</a>. Staten opfattedes som en stor
Familie, og i <em>Statens Hus</em> (Prytaneion, Raadhus) brændte den evige Ild,
og der beværtede man de Landsmænd, man vilde hædre, og Udsendinge fra
fremmede Folk. Statsarnens Ild vedligeholdtes af Kvinder, der endnu var
unge Piger, eller som var Enker. Den oprindelige Hensigt med en saadan
offentlig evig Ild er utvivlsomt den rent praktiske, altid at have et
Sted, hvorfra man kan faa ny Ild, naar ens egen gaar ud; da unge Piger
og Enker som Regel har mindre Arbejde at gøre for sig selv end gifte
Kvinder, er det naturligt, at det tilfaldt dem at passe den offentlige
Ild. Men til denne praktiske Grund til Statens evige Ild kom der snart
en mere ideel; den fælles Statsarne mindede alle Borgerne om, at de
havde fælles Fædreland og Gudsdyrkelse; naar man rejste til fremmede
Lande for at bosætte sig der, tog man undertiden Ild med fra det
hjemlige Prytaneion. Den var et Enhedsmærke, som en Rigsfane er det i
vor Tid.</p>

<p>Fremmede og hjælpeløse Mennesker søgte Tilflugt ved mægtige Menneskers
Arne, som allerede Odysseus gør det i Alkinoos's Hus. Der beskærmedes de
af Hestia, der som Beskytter af ydmygt bedende staar Zeus nær.</p>

<p><a class="pagenum" name="Side_45" id="Side_45" title="[S. 45]"></a>
Nogen udpræget Personlighed blev Hestia ikke; i Grunden blev hun aldrig
løsnet fra sit Element: Arneilden, og derfor fortælles der næsten heller
ingen Myther om hende. I hendes Helligdomme saas ingen Statue af hende;
den paa Altret altid brændende Ild var hendes ydre Billede.</p>


<h3>Aphrodite.<br />
<span class="smaller">(Adonis, Eros).</span></h3>

<p><span class="sidenote">Aphrodite er oprindeligt en orientalsk Gudinde.</span>
De fleste semitiske Folk dyrkede en Frugtbarhedsgudinde, der paa de
forskellige Steder havde forskellige Navne, f. Eks. Mylitta, Istar,
Astarte, Asjtoret. Fra Orienten kom denne Gudinde med de søfarende
foinikiske Handelsfolk ud til de græske Øer, navnlig Kypern og Kythera,
eller til vigtige Handelsbyer paa Grækenlands Fastland som Korinth.
Grækerne kaldte hende Aphrodite (vel blot en Fordrejelse af Asjtoret) og
gav hende Tilnavnene: den kypriske eller den kythereiske<a name="FNanker_18" id="FNanker_18"></a><a href="#Fodnote_18" class="fnanchor">[18]</a>.</p>

<p><span class="sidenote">Aphrodites Magtomraade.</span>
Aphrodite er hos Grækerne som i Orienten en Frugtbarhedsgudinde &mdash; ikke
nogen egentlig Ægteskabsgudinde, thi det er Hera; men hun vækker den
pludseligt opdukkende Elskovslængsel i Guders og Menneskers Bryst. Hun
har ogsaa Magt over alle Fugle, Land- og Vanddyr; Bjørne og Pantre følger
hende logrende. Dyrkede Træer og Planter staar under hendes Beskyttelse,
navnlig Roser og Myrter; hvor hun sætter sin Fod, spirer Græsset frem
under hendes smidige Gang. Aphrodite selv maa bøje sig for Kærlighedens
Magt; hun elsker saaledes den troiske
<a class="pagenum" name="Side_46" id="Side_46" title="[S. 46]"></a> Prins Anchises og faar med ham
Sønnen Aineias; bekendt er ogsaa hendes Elskovsforhold til Ares, med
hvem hun fik Sønnen Eros.</p>

<p><span class="sidenote">Aphrodite paa Olympen.</span>
Allerede hos Homer er Aphrodite optaget i Gudefamilien paa Olympen; men
hun er en halvvejs uhyggelig Dæmon, der lokker Helena til at forlade sit
Hjem i Sparta. Helena føler det uværdige ved at være hos Paris i Troja;
men hun magter ikke at rive sig løs fra Aphrodites Magt. En Mythe
fortalte, at hun var opstaaet af Havets Skum og af Vestenvinden først
ført til Kythera og dernæst til Kypern, hvor Horaerne smykkede hende med
herlige Klæder, gav hende Gulddiadem paa Hovedet, fæstede Guldsmykker i
hendes Ører og hængte gyldne Ringe om Hals og Bryst<a name="FNanker_19" id="FNanker_19"></a><a href="#Fodnote_19" class="fnanchor">[19]</a>. Derefter førte
de hende ind i de udødelige Guders Forsamling.</p>

<p><span class="sidenote">Adonis.</span>
Livets Frugtbarhed er uadskilleligt forenet med Livets Undergang. Begge
Dele kommer frem i den Mythe og den Kultus, som er knyttet til Adonis,
Foraarets og Livsfornyelsens Gud, der baade elskes af
Frugtbarhedsgudinden Aphrodite og af Dødsrigets strenge Dronning
Persephone.</p>

<p><span class="sidenote">Mythen.</span>
Myrrha hed en ung Kvinde, der blev forvandlet til et Træ, kort Tid før
hun skulde være Moder. Det ufødte Barn udvikledes imidlertid stadigt bag
Træets Bark, til denne en Dag brast, og en Dreng kom til Verden, som fik
Navnet Adonis (af det foinikiske Adon, d. v. s. Herre). Først vandt han
Aphrodites Kærlighed; men en Dag blev han dræbt af et Vildsvin og maatte
gaa til Hades, hvor nu Persephone blev indtaget
<a class="pagenum" name="Side_47" id="Side_47" title="[S. 47]"></a> i ham. Aphrodite vilde
dog ikke opgive ham, og ved de andre Guders Mellemkomst bestemtes det,
at han en Del af Aaret skulde være hos Persephone i Dødsriget, en Del
hos Aphrodite paa Jordens Overflade.</p>

<p><span class="sidenote">Adoniskulten.</span>
Man fejrede Adonisfester paa noget forskellig Maade paa de forskellige
Steder. Naar Festen fejredes om Foraaret, begyndte man med en
Sørgehøjtid (Symbolet paa Adonis's Dvælen i Underverdenen), hvorefter
der fulgte en Glædesfest (Symbolet paa hans Opstandelse). Fejredes
derimod Festen om Sommeren, begyndte man med en Glædeshøjtid (Symbolet
paa Aphrodites Samliv med Adonis); derefter fremstilledes hans
Bortdragen, hvor man kastede et Adonisbillede, eller en Dukke, der
forestillede Adonis, i Havet eller i en Kilde og sang: "Vær os naadig,
kære Adonis, nu og til næste Aar. Venlig kom du, og kom venlig, naar du
vender tilbage." Samtidigt kastede man ogsaa de saakaldte "Adonishaver"
i Vandet; det var Kurve eller Potter, der var fyldte med Jord, og hvor
man i Løbet af 8 Dage havde faaet en Del Planter til at spire frem i den
stærke Solvarme. De smaa Adonishaver repræsenterer alt det nye, der
spirer frem i Planteverdenen om Foraaret. Adonis, der ved Festerne
repræsenteres af Dukken, er Guden for al denne Livsfornyelse. Mythen
fortalte, at Anemonen, Foraarets Blomst, spirede frem af hans Blod,
dengang Vildsvinet dræbte ham.</p>

<p>Nedkastningen i Vandet af Adonisdukken og Adonishaverne har magisk
Hensigt; man vil derved skaffe sig Regn nok til næste Aars Afgrøde.</p>

<p><span class="sidenote">Nordisk Parallel.</span>
I nordisk Mythologi fortælles om Kong Skjold, at han som lille Barn kom
ene paa et fremmed Skib uden Styrmand fra ukendte Egne; han blev
Landets
<a class="pagenum" name="Side_48" id="Side_48" title="[S. 48]"></a> Konge og drog senere atter bort paa samme Maade, som han var
kommet. Skjold er oprindeligt en Frugtbarhedsguddom, der kommer og
forsvinder paa samme Maade som Adonis.</p>

<p><span class="sidenote">Eros.</span>
Aphrodites Søn Eros fremstilles som en drømmende Yngling i den Alder,
hvor Erotiken begynder at vaagne. Han har Vinger, vel for at betegne ham
som den allesteds nærværende dæmoniske Guddom. Han er væbnet med Bue og
Pil, hvormed han saarer Mennesker, eller ogsaa med en Fakkel.</p>

<p>Om hans Forbindelse med Psyche fortæller en sen Forfatter flg.:</p>

<p>Der var engang en Konge og en Dronning, som havde 3 Døtre, af hvilke den
yngste hed Psyche. Hun var saa smuk, at Menneskene af Beundring for
hende glemte selve Aphrodite, der blev vred herover, og for at ydmyge
Psyche befalede hun Eros at vække hendes Kærlighed til det usleste
Menneske. Men Eros blev selv forelsket i Psyche, og en blid Vestenvind
bortførte hende til et Palads, hvor hun nød alle Herligheder og
opvartedes af usynlige Tjenerinder. Naar det blev Nat, kom Eros til
hende; men inden Dagslyset brød frem, var han atter forsvundet. Af
Nysgerrighed efter at lære sin elskede at kende, tændte Psyche en
Nat &mdash; trods Forbud af Eros &mdash; en Lampe og saa da hans skønne, ungdommelige
Skikkelse. Hendes Haand kom til at ryste af Sindsbevægelse, saa at hun
spildte noget af den hede Olie fra Lampen ned paa den sovende Gud, som
vaagnede op og straks forlod Psyche, der trods al Søgen ikke mere kan
finde den forsvundne Gud. Til sidst gaar hun til Aphrodite, der ikke
alene er vred paa hende, men ogsaa paa Eros for hans Ulydighed.
Aphrodite paalægger hende haarde Prøvelser; men Eros, der
<a class="pagenum" name="Side_49" id="Side_49" title="[S. 49]"></a> imidlertid er
blevet helbredet for sit Saar fra den hede Olie, kommer hende til Hjælp
og faar af Zeus Tilladelse til at indføre hende i de olympiske Guders
Kreds.</p>

<p>Dette Eventyr om Eros og Psyche er den ældst kendte Opskrift af en vidt
udbredt Fortælling om en Hustru, der bryder sin overnaturlige Ægtefælles
Paabud og derfor mister ham og først faar ham tilbage efter mange
Prøvelser.<a name="FNanker_20" id="FNanker_20"></a><a href="#Fodnote_20" class="fnanchor">[20]</a></p>

<p>Billeder af Eros og Psyche træffes ofte baade paa hedenske og kristne
Sarkofager og Gravbilleder.</p>


<h3>Demeter og Persephone.</h3>

<p><span class="sidenote">Demeter.</span>
Demeter er en Agerdyrkningsgudinde (en chthonisk Gudinde), der snart
opfattes som en Gudinde for selve Jorden, som en "Moder Jord" (Gaia),
men hyppigere som Gudinde for det paa Jorden voksende Korn, "den tørre
Afgrøde", mens "den fugtige Afgrøde" (Vin og Frugt) skænkes Menneskene
af Dionysos.</p>

<p>Demeter er altsaa en Gudinde af lignende Art, som Hera oprindeligt var;
men medens Hera hævedes op til at blive Himmeldronning i den olympiske
Gudekreds, vedblev Demeter fortrinsvis at have sit Hjem paa og i Jorden,
selv om en Mythe gjorde hende til Zeus's Søster og elskede. Hos Homer
spiller hun kun en underordnet Rolle, en naturlig Følge af, at hun som
Agerdyrkningsguddom væsentlig var en Gudinde for Bønder, som kun stod i
fjærnere Forhold til den Overklasse af Riddere, om hvis Liv og Kampe
Iliaden og Odysseen fortæller.
<a class="pagenum" name="Side_50" id="Side_50" title="[S. 50]"></a></p>

<p><span class="sidenote">Magiske Handlinger knyttede til Demeter.</span>
Flere magiske Handlinger, der gik ud paa at sikre sig rigelig Høst,
sattes i Forbindelse med Demeter; Ved Thesmophoriefesten,<a name="FNanker_21" id="FNanker_21"></a><a href="#Fodnote_21" class="fnanchor">[21]</a> en
agrarisk Fest, der fejredes ved Saatid om Efteraaret af Kvinderne til
Ære for Demeter, kastede man Svin, hvilke Dyr paa Grund af deres
Frugtbarhed var helligede Frugtbarhedsgudinden Demeter, ned i
underjordiske Huler, hvorfra man atter tog raadne Kødstykker op
(rimeligvis af de Dyr, der var kastede ned ved det foregaaende Aars
Thesmophoriefest) og blandede disse med Sædekornet for derved at sikre
sig rigelig Afgrøde<a name="FNanker_22" id="FNanker_22"></a><a href="#Fodnote_22" class="fnanchor">[22]</a>.</p>

<p>Al Plantevækst er afhængig af Solen, og naar man ikke havde Sol nok,
tændte man store Baal for gennem saadanne kunstige Sole ad magisk Vej at
tvinge den virkelige Sol til at give Lys og Varme nok til Planter, Dyr
og Mennesker. Man kunde ogsaa tænde Fakler og med disse løbe rundt om
Markerne; ved dette Fakkelløb udbredte man Ilden over saa stor en
Strækning Land, som det overhovedet var muligt, og derved øgedes Jordens
Frugtbarhed.</p>

<p><span class="sidenote">Demeters Attributer.</span>
Paa Grund af Faklens Anvendelse til Fremme af Frugtbarheden tænkte man
sig almindeligt, at Demeter selv bar Fakler. Desuden udstyredes hun med
Aks og Valmuestængler med Frøkapsler paa. Valmuekapslen er paa Grund af
sine mange Frø, ligesom Granatæblet ved sin Kærnerigdom, blevet et
naturligt Symbol paa Frugtbarhed. Desuden maa det huskes, at Valmuefrø i
Oldtiden ligesom nutildags var et yndet
<a class="pagenum" name="Side_51" id="Side_51" title="[S. 51]"></a> Krydderi oven paa Brød. Ofte
tænktes Demeter ledsaget af Slanger, Jordens og derved ogsaa
Frugtbarhedens Dyr, og derfor naturlige Ledsagere for
Frugtbarhedsgudinden.</p>

<p><span class="sidenote">Demeter, Kore, Persephone.</span>
Demeter er en moderlig Gudinde og har en Datter Kore, &#596;: Pigen.
Forskellig fra dem er oprindeligt Persephone, der hos Homer er
Underverdenens frygtelige Herskerinde, snart Enehersker, snart Hades's
Dronning; men Persephone trænger sig ind paa Kores Plads og bliver en
Datter af Zeus og Demeter, der udvikles til at blive den eneste rigtige
Moderskikkelse, græsk Mythologi kender. Og der digtedes en Mythe om,
hvorledes Persephone var blevet Dronning i Dødsriget.</p>

<p><span class="sidenote">Persephones Bortførelse.</span>
Persephone gik en Dag og plukkede Blomster paa en Eng, da Jorden
pludseligt aabnede sig, og Underverdenens Gud, Hades, kom til Syne,
kørende paa sin Vogn. Han røvede den unge Pige og lod Hestene sprænge af
Sted igen ned i Underverdenen. Demeter blev fortvivlet, tog 2 Fakler i
Hænderne og søgte hende over hele Jorden uden at unde sig Hvile eller
Mad. Til sidst aabenbarede Solguden Helios hende, at Persephone beklædte
den ærefulde Stilling som Dronning i Underverdenen; men dette trøstede
ikke Demeter. Sorgen gjorde hende grim, saa at hun kom til at ligne en
gammel, udslidt Amme, der tjener i en Stormands Hus. I sin Forbitrelse
hindrer hun al Frugtbarhed. Jorden bærer ingen Afgrøde, Dyrene faar
ingen Unger, Menneskene ingen Børn, og intet Offer kan bringes de
udødelige Guder. Zeus søger nu at mægle, og Hades maa lade Persephone
vende tilbage til Lyset. Men forinden svinger han Kærnen af et
Granatæble over sig selv og giver hende den saa at spise; hun kan da
ikke mere helt frigives fra
<a class="pagenum" name="Side_52" id="Side_52" title="[S. 52]"></a> Underverdenen, men maa tilbringe en Del af
Aaret hos Hades, Resten hos sin Moder<a name="FNanker_23" id="FNanker_23"></a><a href="#Fodnote_23" class="fnanchor">[23]</a>. Hermed lod Demeter sig
forsone, og hun gav Jorden Frugtbarheden tilbage.</p>


<h3>Dionysos.</h3>

<p><span class="sidenote">Almindeligt Grundlag.</span>
Naturfolk er ofte meget nervøse, dels fordi de lever omgivet af Farer
paa alle Kanter, dels fordi de har færre Kundskaber og derfor er lettere
at forskrække. Ikke alene uforudsete Begivenheder kan faa dem til at
tabe deres Sindsligevægt; men de anvender ofte kunstige Midler (stærke
Drikke, larmende Musik og vilde Danse) for at hensætte sig selv i en
nervøs Ophidselsestilstand, hvor det føles, som om Sjælen har forladt
sit Legeme og hævet sig til Samfund med Gud (Ekstase), eller som om en
Gud er steget ned og har taget Bolig i ens Sjæl (Enthusiasme).</p>

<p><span class="sidenote">Thrakerne.</span>
Oldtidens Thrakere fejrede saadanne tøjlesløse Fester til Ære for en
Gud, som i Grækenland blev kendt under Navnet Dionysos. Det var en
Frugtbarhedsgud, en Sommergud, der ligger i stadig Krig med Vinteren. Om
Efteraaret sejrer Vinteren og driver
<a class="pagenum" name="Side_53" id="Side_53" title="[S. 53]"></a> Sommerguden bort; men om Vaaren
kommer Sommerguden tilbage og blinder Vinteren eller stikker Øjnene ud
paa ham. Denne Tanke ligger bag en Mythe, Homer fortæller om Kong
Lykurgos (= Vinteren), der drev Dionysos paa Flugt, saa at han maatte
gemme sig i Havet; men til Straf tog Guderne Lykurgos og blindede ham.</p>

<p>Thrakerne fejrede disse Fester (Orgier) om Natten ude paa Bjærgene for
lettere at hidse Nerverne ved det hemmelighedsfulde Mørke og den vilde
Natur; man bar Fakler i Hænderne, Metalbækkenerne skingrede, Paukerne
dundrede, og Fløjternes Toner skar gennem Spektaklet, mens Deltagerne,
der mest bestod af Kvinder, styrtede af Sted i Hvirveldanse og ved høje
Raab søgte at vække den slumrende Natur til nyt og frugtbart Liv ved
Vaarens Komme. Derfor gjaldt det om ved Benyttelse af alle Midler at
føle Gudens stærke Kræfter strømme gennem sit eget Legeme.
Festdeltagerne svingede Slanger i Hænderne og lod dem glide inden for
Klæderne langs deres Legeme; thi Slanger er en Aabenbaringsform for
Frugtbarhedsguden Dionysos, og den, der kommer i Berøring med Guden,
fyldes af hans Styrke. Dionysos aabenbarede sig ogsaa i de
tilstedeværende Offerdyr; i helligt Raseri styrtede Festdeltagerne sig
over dem, rev dem i Stykker og spiste dem raa for paa denne Maade at
optage Guden i sig; endvidere klædte man sig i Offerdyrets aftrukne
Skind for ogsaa derved at blive et med Gud. Hele denne ejendommelige
Kultus svarede til de religiøse Forestillinger, man havde om selve Guden
Dionysos. Over alt hvor han drog hen, tænktes han at være ledsaget af en
Skare rasende Nymfer, de saakaldte Mainader, og af de kaade mandlige
Satyrer med deres Høvding, den gamle Silen.
<a class="pagenum" name="Side_54" id="Side_54" title="[S. 54]"></a></p>

<p><span class="sidenote">Dionysos trænger ind i Grækenland.</span>
Den dionysiske Ekstase var oprindeligt noget ret fremmed for Hellenerne.
Homer kender den dog allerede; men Dionysos er hos ham endnu ikke Medlem
af Gudefamilien paa Olympen. Paa Parthenonfrisen sidder han derimod i
deres Kreds som en af deres egne. I Mellemtiden har Dionysosdyrkelsen
sat sig fast i Grækenland. Det har været en religiøs Gæringstid, hvor
Landet var oversvømmet af de saakaldte Bakider (Forkyndere) og Sibyller
&#596;: Mænd og Kvinder, der i dionysisk Begejstring profeterede om dunkle
Ting, rensede for Synd og helbredede for Sygdom (Sygdom og Besmittelse
er jo for den primitive Mand en Virkning af onde Aander, der kun er
synlige for Seeren, som derfor alene er i Stand til at bringe Hjælp).</p>

<p><span class="sidenote">Modstanden mod Dionysos.</span>
Denne nye Kultus havde megen Modstand at overvinde, inden den trængte
igennem. Spor af denne Kamp findes i forskellige Sagn.</p>

<p>I Orchomenos i Boiotien vilde Kong Minyas's tre Døtre ikke deltage i
Orgierne, men blev hjemme og passede Hus og Væv. Herved vaktes
Dionysos's Vrede. Han lod Ranker af Vedbend og Vin slynge sig om
Væverstolene, og fra Loftet dryppede Vin og Mælk. Gudens Vælde gjorde de
tre Kvinder ude af sig selv, saa at de sønderrev den enes lille Søn, som
om det var en Hjortekalv, og stormede vedbendsmykkede ud til Mainaderne
paa Bjærgene, glemmende alle huslige Pligter.</p>

<p>Pentheus, Konge i Theben, modsatte sig ligeledes Dionysosdyrkelsen,
hvori baade hans Moder og Mostre deltog ude i Bjærgskovene. For at
udspejde dem gemte han sig mellem Grenene paa et højt Fyrretræ; men
Kvinderne opdagede ham, rykkede med Raseriets Kræfter hele Træet op og
søndersled ham Lem for
<a class="pagenum" name="Side_55" id="Side_55" title="[S. 55]"></a> Lem. Hans egen Moder satte hans afrevne Hoved
paa en Thyrsosstav og viste det triumferende frem, som var det Hovedet
af en Løve, dræbt paa Jagt.</p>

<p><span class="sidenote">Sejren.</span>
Naar Dionysoskulten alligevel trængte sejrrigt frem, var Grunden først
og fremmest den, at her bødes der Grækerne noget virkeligt nyt. Olympens
Guder levede i ophøjet Ro deres eget Liv, og til dem kunde ingen dødelig
komme; naar Livet var forbi, maatte Menneskets Sjæl til det trøstesløse
Hades. Men den dionysiske Religion imødekom en almenmenneskelig Trang
til at lade sig henrive til Begejstring og svælge i mystiske Tanker og
Fantasier, til at føle sig hævet ud over sine egne snævre Grænser og
blive et med Gud.</p>

<p>En praktisk Støtte fandt den nye Religion i Delphoi. Apollon delte sin
Magt med den nye Gud, og ved Vintertid, naar Apollon er borte fra
Delphoi, fejrede man paa Parnassets Tinde orgiastiske Fester for
Dionysos, ligesom Oraklet søgte at udbrede Dionysosdyrkelsen til Egne,
hvor den endnu ikke var kendt.</p>

<p><span class="sidenote">Dionysos i Grækenland.</span>
Dionysos vedblev paa græsk Grund at være den Gud, der vækker Ekstasen i
Mennesker, og han vedblev at være en Frugtbarhedsgud, der ikke alene gav
den begejstrende Vin, men ogsaa beskyttede anden Træavl og Agerdyrkning.
Vedbendbladene vedbliver at holde sig grønne om Vinteren, naar andre
Planter visner; derfor blev denne Plante naturligt helliget
Frugtbarhedsguden Dionysos. Men derimod søgte Grækerne med deres Sans
for Orden og Harmoni at omskabe de tøjlesløse Nattesværmerier til mere
regelbundne Fester.</p>

<p>Ligesom Hermes var Dionysos i Grækenland baade Gud for Frugtbarhed og
for de døde Sjæle. Den under Hermes omtalte Anthesteriefest fejredes i
Slutningen
<a class="pagenum" name="Side_56" id="Side_56" title="[S. 56]"></a> af vor Februar, hvor Foraaret begynder i Grækenland; den
varede 3 Dage og gjaldt baade for Dionysos og de dødes Sjæle. Vinen fra
forrige Aars Høst var nu afgæret, man stak Vinbeholderne an og bragte et
Førsteoffer deraf til Dionysos, inden man selv begyndte at bruge den.
Man smykkede sig med Blomster, maskerede sig, gik i festlige
Processioner, hvor man drillede hinanden med Liv og Lyst, drak om Kap,
afholdt Væddekampe og fejrede saaledes den nye Vaars og
Frugtbarhedsgudens Komme. Samtidigt forsømte man ikke at sætte rigelig
Mad og Drikke frem for Sjælene, som kom paa Besøg i de levendes Huse.</p>

<p><span class="sidenote">Dramaet.</span>
Ud af Dionysosfesterne voksede de forskellige Arter af det græske Drama:
Tragedie, Komedie og Satyrspil, uden at vi ved noget om, hvorledes dette
er foregaaet i Enkeltheder. Den første egentlige Tragedie opførtes i
Athen 534, men de ældste opbevarede er fra de store Perserkampes Tid.
Hvad Ordet Tragedie betyder, er usikkert. Udgangspunktet for Komedien
(Optogssang) er private Optog, hvor man fejrede Dionysos, sang kaade
Sange og slog om sig med Vittigheder, der sigtede til Døgnets
Begivenheder. Omkring 487 tog Staten Ordningen af disse Optog i sin
Haand, og deraf udviklede sig den egentlige Komedie. Den tredje Art var
Satyrspillet, kaldet saaledes, fordi Koret bestod af Satyrer.</p>

<p><span class="sidenote">Dionysos's ydre Skikkelse.</span>
Dionysos havde mange Skikkelser. Navnlig tænkte man sig ham til Stede
ved de orgiastiske Fester i Tyreskikkelse, og Deltagerne kunde derfor
smykke sig med Tyrehorn for at efterligne deres Gud. Han tænktes ogsaa
som et Træ. Af et Træ kunde man hugge de nederste Grene bort, saa kun
Stammen blev tilbage, hænge en Kappe der omkring og sætte en Maske oven
over Kappen, mens man lod Grenene foroven blive
<a class="pagenum" name="Side_57" id="Side_57" title="[S. 57]"></a> siddende, &mdash; og Billedet
af Guden var færdigt. Billedhuggerkunsten fremstillede ham i
Menneskeskikkelse, først som en ældre, skægget Mand, senere som en
Yngling med ret kvindagtig Legemsbygning.</p>

<p>En Mythe fortalte, at Dionysos engang blev fanget af Sørøvere, der ansaa
den smukke, unge Mand for en Fyrstesøn, som de vilde tjene gode
Løsepenge paa. Men Guden lod dem føle sin Vælde. Vinranker og Vedbend
slyngede sig om Master og Tovværk, en Strøm af Vin skyllede hen over
Dækket, og Guden selv blev til en Løve, der styrtede løs paa Søfolkene,
som i Forfærdelse sprang i Havet og blev forvandlede til Delfiner.</p>

<p>Guden træder i denne Mythe frem som Løve, som Vedbend og Vinranker, som
Vin og som Menneske. Naar han kommer paa et Skib, maa det huskes, at det
er en almindelig mythologisk Forestilling, at der er Vand mellem Guder
og Mennesker (S. <a href="#Side_15">15</a>), og det ligger da nær at tænke sig, at naar
Dionysos om Foraaret vender tilbage til Mennesker, kommer han om Bord
paa et Skib, der kan være ledsaget af Delfiner, og hvis Master være
omvundne af Ranker (Smlgn. Kong Skjolds Ankomst paa et Skib, S. <a href="#Side_47">47</a>).
I Smyrna fejrede man i Oldtiden Foraarsfester til Ære for Dionysos, hvor
et Skib i festligt Optog førtes gennem Gaderne. Af Vasebilleder fremgaar
det, at man ogsaa i Attike har foranstaltet dionysiske Optog, hvor et
Skib blev ført af Sted paa en Vogn.</p>

<p><span class="sidenote">Dionysos paa Olympen.</span>
I det olympiske Selskab optoges Dionysos som en Søn af Zeus og den
thebanske Kongedatter Semele; Theben var jo et Sted, hvor
Dionysosdyrkelsen tidligt vandt Indpas. Hera, der blev skinsyg paa
Semele, lokkede hende til at bede Zeus vise sig i al sin Vælde, hvad den
dødelige Kvinde ikke kunde taale; men hun
<a class="pagenum" name="Side_58" id="Side_58" title="[S. 58]"></a> fortæredes af Himmelkongens
Ild. Zeus tog det ufødte Barn ud af hendes Moderskød og gemte det i sit
eget Laar til Fødslen, hvorefter Hermes bragte den spæde Dionysos til
Nysabjærget (en poetisk, ikke en geografisk Lokalitet), hvor Nymferne
opfostrede det.</p>



<hr class="w65" />
<h2><a name="Kapitel_IV" id="Kapitel_IV"></a>IV. Lyslande og Afgrunden.</h2>


<p>Der fandtes hos Grækerne, som hos mange andre Folk, en vidt udbredt Tro
paa, at Menneskenes Sjæle efter Døden flyttede ned hver i sin Grav, hvor
de da fortsatte deres Tilværelse, væsenligt paa samme Maade som i
levende Live. Men ved Siden deraf fandtes der ogsaa hos Grækerne
forskellige Forestillinger om fælles Dødsriger, der snart tænktes lyse
og lykkelige, snart skumle og mørke.</p>

<p><span class="sidenote">I. Lyslande.</span>
Elysion og de saliges Øer var saadanne herlige Dødsriger, der laa langt
mod Vest, hvor Solen syntes at gaa ned i et stort Hav. Mellem levende og
døde tænkte man sig, der var Vand ligesom mellem Guder og Mennesker. For
almindelige dødelige var der ingen Adgang til disse Steder; men Guderne
kunde gøre en Undtagelse, med hvem de vilde, fri dem for Dødens Smerte
og henflytte dem hertil. Da Menelaos blev gammel, førte Guderne ham til
Elysion, ikke fordi han personlig havde gjort sig fortjent dertil; men
fordi han var gift med Zeus's Datter Helena.</p>

<p>Et tredje Navn for dette lykkelige Land i Vest var Hesperidernes Have.
Hesperiderne var Døtre af Natten og vogtede i deres Paradishave et Træ,
der bar gyldne Æbler og vogtedes af en Slange. Denne Kostbarhed var en
Bryllupsgave fra Jorden til Hera, dengang hun ægtede Zeus.
<a class="pagenum" name="Side_59" id="Side_59" title="[S. 59]"></a></p>

<p><span class="sidenote">II. Afgrunden.</span>
Et, som Regel mørkt og skummelt, Dødsrige tænktes i Jordens Indre.</p>

<p><span class="sidenote">Sædvanlige Hadesforestillinger.</span>
De sædvanlige Forestillinger om Hades, saaledes som de navnlig findes
hos Homer, skildrer dette Sted som et mørkt og fugtigt Opholdssted, saa
uhyggeligt, at Achilles foretrækker at trælle for en fattig Mand paa
Jordens Overflade fremfor at være den øverste Herre blandt de døde
Skygger. Floden Styx danner Grænsen mellem Hades og Oververdenen, og
Færgemanden Charon er uafladeligt i Bevægelse for at sætte de døde over.</p>

<p>Forskellige onde Dæmoner hører hjemme i dette Dødsrige. Mest kendt er
<em class="gesperrt">Kerberos</em>. Naar en død er lagt i Graven, opløses Kødet hurtigt, og de
nøgne Knokler bliver tilbage. Denne Opløsningsproces forklarede Grækerne
sig ved at antage, at der i Jorden levede et Uhyre, Kerberos, der
flængede de dødes Kød fra Knoklerne. Senere ændredes Opfattelsen af
Kerberos, der nu blev en Porthund, der stod paa Vagt foran Indgangen til
Kongepaladset i Dødsriget.</p>

<p>En lignende Dæmon som Kerberos er <em class="gesperrt">Eurynomos</em> (den-om-sig-ædende), der
paa et Maleri var fremstillet sortblaa som en Spyflue og siddende paa et
Gribbeskind, i Færd med at flænge Kødet af Ligene med sine Hugtænder.</p>

<p>Ogsaa <em class="gesperrt">Erinyerne</em>, oprindeligt myrdede Menneskers Sjæle, der færdedes
paa Jordens Overflade for at straffe Morderne, fik tidligt Plads i Hades,
hvorfra de kunde vende tilbage til Jorden, navnlig for at straffe visse
grove Forbrydelser som Mord og Mened. Som Tugteredskaber anvendte de
Svøber og Fakler.</p>

<p><span class="sidenote">Hadesopfattelsen i de eleusinske Mysterier.</span>
De, der lod sig indvie i de saakaldte eleusinske Mysterier, der fejredes
til Ære for visse underjordiske Guddomme, haabede derved at gøre sig
fortjente til
<a class="pagenum" name="Side_60" id="Side_60" title="[S. 60]"></a> en særlig lykkelig Lod, naar de efter Døden skulde ned i
Dødsriget. De ventede en Tilværelse i Lys og Lykke, hvor de skulde danse
paa blomsterrige Enge.</p>

<p><span class="sidenote">Orphikernes Hades.</span>
Orphikerne var en religiøs Sekt, inden for hvilken der fandtes flere
Retninger.</p>

<p>En orphisk Retning lovede de indviede en evig Rus, liggende til Bords i
Hades med Kranse om Hovedet, mens deres Slægt levede efter dem paa
Jorden. De uindviede derimod skulde kastes i Pølen. &mdash; Rusen er det
naturlige Middel til guddommelig Inspiration, til Sjælens Løftelse.
Meningen med Mudderpølen er den, at det Menneske, der ikke i levende
Live har gennemgaaet de orphiske Renselser med Mudder, i al Evighed skal
døje denne Renselse i Hades uden nogensinde at blive religiøs "ren".</p>

<p>En anden orphisk Retning lærte Sjælevandring. Naar Sjælene kom til
Hades, dømtes de af Minos, Aiakos og Rhadamanthys; de gode sendtes til
de saliges Øer; de uhelbredeligt onde nedstyrtedes til Tartaros; de, der
kunde forbedres, straffedes dels i Hades, dels sendtes de tilbage til
Jordens Overflade for at leve et eller flere nye Liv, til de var rensede
nok til at slippe ud af "Kredsen" (af bestandigt nye Inkarnationer).</p>

<p><span class="sidenote">Hades bliver til et Helvede.</span>
Den gammeldags græske Religiøsitet tog Livet, som det var, og
spekulerede ikke over, om det var retfærdigt eller ikke. Da græsk
Religiøsitet var naaet til at tumle med Tanker om Synd og Straf, mente
man, at Synderne skulde straffes <em>før</em> Døden; skete dette ikke, var man
ogsaa tilfreds med, at Syndernes Børn eller Børnebørn blev straffede;
saaledes hos Solon. Først da den gamle Slægtsfølelse var afløst af
Følelsen for Individet som Enkeltperson, der selv skal staa til Regnskab
for sine egne Handlinger, og da man
<a class="pagenum" name="Side_61" id="Side_61" title="[S. 61]"></a> endvidere var naaet til Troen paa
en virkelig og ikke skyggeagtig Tilværelse efter Døden, var der Mulighed
for en Tro paa et Pinested i egentlig Forstand efter Døden, et Helvede.
Af Pinemidler anvendtes &mdash; foruden den før nævnte Mudderpøl &mdash; navnlig Ild.
Ilden havde tidligere været opfattet som et Renselsesmiddel (smlgn.
Achilles's Ilddaab og den katholske Opfattelse af Skærsilden), men blev
nu til et Strafferedskab (smlgn. Erinyernes Fakler). Man befolkede
ligeledes Hades med vilde og gloende Mænd, der bandt Hænder og Fødder
paa de skyldige og slæbte dem af Sted over Torne og Tidsler. Denne Tro
skyldtes navnlig Orphikerne.</p>

<p>I dette Helvede anbragtes først og fremmest Menedere, Fadermordere og
Tempelrøvere; dernæst ogsaa en Del mythiske Personer, der før havde lidt
deres Straf paa Jordens Overflade. <em>Ixion</em> havde modtaget særlige
Gunstbevisninger af Zeus; men han var utaknemlig og vilde øve Vold mod
Hera; til Straf blev han bundet til et glødende Hjul og for oprindeligt
af Sted gennem Luften, men fik nu Plads i Hades. <em>Tityos</em> havde paa
samme Maade villet forgribe sig paa Leto og fik derfor til Straf sin
Lever (Sanselighedens Sæde) hakket ud af 2 Gribbe. Afstraffelsen foregik
oprindeligt paa Jordens Overflade, senere i Underverdenen. <em>Sisyphos</em> og
<em>Tantalos</em> hører oprindeligt hjemme i Oververdenen, hvor de er Eksempler
paa Menneskelivets forgæves Møje og Anstrengelse. Naar ogsaa
de &mdash; formentlig under orphisk Indflydelse &mdash; flyttes til Hades, bliver de
afskrækkende Eksempler paa, hvilket uroligt Liv de maa føre efter Døden,
som i Livet har forsømt de orphiske Renselser. Sisyphos ruller en Sten
op ad en Bakke; men hver Gang han naar Toppen, triller den ned igen.
Tantalos staar
<a class="pagenum" name="Side_62" id="Side_62" title="[S. 62]"></a> sulten og tørstig i Vand til Knæene og med saftige
Frugter over sit Hoved, uden at kunne naa nogen af Delene; thi Vandet
løber bort, og Grenen svajer til Vejrs, hver Gang han strækker Armen ud
efter det ene eller det andet.</p>


<hr class="w65" />
<p><a class="pagenum" name="Side_63" id="Side_63" title="[S. 63]"></a></p>
<h2><a name="Ordliste" id="Ordliste"></a>Ordliste.</h2>


<p><b>Acheron</b>, <a href="#Side_16">16</a>.</p>

<p><b>Achilles</b>, <a href="#Side_10">10</a>, <a href="#Side_59">59</a>, <a href="#Side_61">61</a>.</p>

<p><b>Adonis</b>, <a href="#Side_6">6</a>, <a href="#Side_46">46</a>&mdash;<a href="#Side_48">48</a>.</p>

<p><b>Agamemnon</b>, <a href="#Side_7">7</a>, <a href="#Side_10">10</a>.</p>

<p><b>Aiakos</b>, <a href="#Side_60">60</a>.</p>

<p><b>Aigiden</b>, <a href="#Side_21">21</a>, <a href="#Side_24">24</a>, <a href="#Side_31">31</a>. Aigide betyder Gedeskind. En Dragt af Gedeskind var
i gammel Tid alm. for alle græske Mænd og Kvinder, og langt ned i Tiden
vedblev en saadan at bruges af jævne Bønder. I Kamp og Slagsmaal kunde
et Skøde af en saadan Skindkofte lægges over Armen som Skjold.
Religionen er konservativ, og Rester af den gamle Skinddragt bevaredes
hos visse Guder, navnlig Zeus og Athena som et Skjold, en Mantille over
Bryst og Ryg eller et smalt Skærf tværs over Brystet. &mdash; Men Aigiden er
ogsaa et Trolddomsvaaben, der dels ægger Kampmodet hos Vennerne (II. 2,
446; 11, 4), dels slaar Fjenderne med Rædsel (II. 15, 229). Aigiden kan
altsaa bruges som Medusahovedet (se der), og dette tænkes da ofte
siddende midt i Aigiden.</p>

<p><b>Aisa</b>, <a href="#Side_18">18</a>.</p>

<p><b>Aloaderne</b> kaldtes de to Brødre <em>Otos</em> og <em>Ephialtes</em>. De voksede hvert
Aar 1 Alen i Bredden og 1 Favn i Højden. De truede med at stable Ossa
oven paa Olympos og Pelion oven paa Ossa for at komme de olympiske Guder
til Livs; men Apollon dræbte dem.</p>

<p><b>Amaltheia</b>. Den vilde Bjærgged &mdash; af Nutidens Grækere kaldet
Agrimi &mdash; dyrkedes paa Kreta, i Delphoi og paa flere af Øerne. En saadan
Ged, Amaltheia, skulde have diet Zeus som spæd. Til Løn blev den til en
Stjerne (Capella, = Geden), dens Horn blev til Overflødighedshornet.</p>

<p><b>Ambrosia</b> og <b>Nektar</b> er Gudernes Spise og Drik. Dødelige kan faa evigt Liv
ved at nyde A. og N. Undertiden bruges A. baade som Salve, Sæbe, Parfyme
og Middel mod Saar.</p>

<p><b>Amphitrite</b>, <a href="#Side_25">25</a>, se Nereus.</p>

<p><b>Anadyomene</b>, den af Havet opdukkende. Tilnavn til Aphrodite.</p>

<p><b>Aphrodite</b>, <a href="#Side_11">11</a>, <a href="#Side_28">28</a>, <a href="#Side_37">37</a>, <a href="#Side_41">41</a>, <a href="#Side_45">45</a>&mdash;<a href="#Side_49">49</a>.</p>

<p><b>Apollon</b>, <a href="#Side_17">17</a>, <a href="#Side_26">26</a>, <a href="#Side_33">33</a>&mdash;<a href="#Side_35">35</a>, <a href="#Side_37">37</a>, <a href="#Side_42">42</a>, <a href="#Side_43">43</a>.</p>

<p><b>Ares</b>, <a href="#Side_7">7</a>, <a href="#Side_16">16</a>, <a href="#Side_17">17</a>, <a href="#Side_28">28</a>, <a href="#Side_29">29</a>, <a href="#Side_46">46</a>.</p>

<p><a class="pagenum" name="Side_64" id="Side_64" title="[S. 64]"></a>
<b>Artemis</b>, <a href="#Side_17">17</a>, <a href="#Side_24">24</a>, <a href="#Side_36">36</a>, <a href="#Side_37">37</a>, <a href="#Side_38">38</a>. Den saakaldte ephesiske Artemis var en
Frugtbarhedsgudinde, som Grækerne optog og sidestillede med Artemis. Hun
omtales i Apostlenes Gerninger Kap. 19.</p>

<p><b>Asklepios</b>, Opr. en i Jordens Indre boende Guddom, der tænktes som
Slange, og som gav Oplysninger om Fremtiden og helbredede Sygdomme.
Senere tænktes han i Menneskeskikkelse som Heros og fik Slangen til
Attribut. Han ansaas da for at være Søn af Lægeguden Apollon, for selv
at være Læge og at have en Datter <em>Hygieia</em>, Sundhed.</p>

<p><b>Asjtoret</b>, <a href="#Side_45">45</a>.</p>

<p><b>Astarte</b>, <a href="#Side_45">45</a>.</p>

<p><b>Athena</b>, <a href="#Side_17">17</a>, <a href="#Side_29">29</a>&mdash;<a href="#Side_33">33</a>, <a href="#Side_41">41</a>.</p>

<p><b>Atropos</b>, <a href="#Side_18">18</a>.</p>

<p><b>Bakchos</b>, Navn for Dionysos.</p>

<p><b>Bakide</b>, <a href="#Side_54">54</a>.</p>

<p><b>Boreas</b>, se Vindene.</p>

<p><b>Chaos</b>, <a href="#Side_11">11</a>.</p>

<p><b>Charis</b>, <sup>1)</sup> Ynde. Menneskelige Bestræbelser kan være saa vellykkede, de
være vil, og dog ikke behage andre, hvis de er uden Charis, og den kan
ingen give sig selv. Ingen Festlighed lykkes, hvis ikke Charis kaster
sin Ynde over den. <sup>2)</sup> Gudinden for Charis. Sædvanligt omtales 3
Chariter: <em>Aglaia</em> (festlig Glans), <em>Euphrosyne</em> (Munterhed), <em>Thaleia</em>
(blomstrende Festglæde). Undertiden optræder de som Aphrodites Terner.</p>

<p><b>Charon</b>, <a href="#Side_59">59</a>.</p>

<p><b>Cheiron</b>, en viis Kentaur, der opdrog Asklepios og Achilles.</p>

<p><b>Daktyl</b>, <a href="#Side_22">22</a>.</p>

<p><b>Daphne</b>, en Nymfe, som Apollon elskede og forfulgte; i sidste Øjeblik
blev hun forvandlet til et Laurbærtræ, (paa Græsk: Daphne). &mdash; Allerede i
ældgammel Tid stod der i Delphoi et Laurbærtræ, et guddomsfyldt Træ som
Zeus's Eg i Dodone. Laurbær ansaas for at kunne holde Dæmoner borte og
rense for Smitte. Da Apollon kom til Delphoi, blev dette Træ draget ind
i hans Kultus, idet Pythia bedøvede sig ved Duften af brændt Laurbærtræ,
inden hun steg ned i Hulen. Denne rituelle Handling har da givet
Anledning til den omtalte ætiologiske Mythe.</p>

<p><b>Demeter</b>, <a href="#Side_16">16</a>, <a href="#Side_17">17</a>, <a href="#Side_49">49</a>&mdash;<a href="#Side_52">52</a>.</p>

<p><b>Deukalion</b>, <a href="#Side_14">14</a>, <a href="#Side_15">15</a>.</p>

<p><b>Dike</b>, <a href="#Side_21">21</a>.</p>

<p><b>Dione</b> er hos Homer ved Zeus Moder til Aphrodite.</p>

<p><b>Dionysos</b>, <a href="#Side_15">15</a>, <a href="#Side_16">16</a>, <a href="#Side_17">17</a>, <a href="#Side_28">28</a>, <a href="#Side_39">39</a>, <a href="#Side_41">41</a>, <a href="#Side_49">49</a>, <a href="#Side_52">52</a>&mdash;<a href="#Side_58">58</a>.</p>

<p><b>Dryader</b>, se Nymfer.</p>

<p><b>Echo</b>, se Narkissos.</p>

<p><b>Eileithyia</b>, Fødselsgudinde.</p>

<p><b>Eirene</b>, se Horaerne.</p>

<p><b>Elysion</b>, <a href="#Side_58">58</a>.</p>

<p><b>Endymion</b>, se Selene.</p>

<p><a class="pagenum" name="Side_65" id="Side_65" title="[S. 65]"></a>
<b>Enyallos</b>, en Krigsgud, der snart opfattedes som et med Ares, snart som
hans Søn.</p>

<p><b>Eos</b>, <sup>1)</sup> Morgenrøden. <sup>2)</sup> Morgenrødens Gudinde. Hun bortførte den
troiske Prins <em>Tithonos</em> til sin Bolig og bad Zeus give ham evigt Liv,
men glemte at bede om evig Ungdom, saa han snart blev ganske
alderdomssvækket. Hun forvandlede ham da til en Cikade (et Insekt, hvis
Piben høres overalt i Syden, men som sjældent ses.) Derved undgik hun at
se hans alderdomssvækkede Legeme, men hørte stadigt hans Stemme.
(Meningen med Fortællingen er vel at indprente en ogsaa andetsteds fra
kendt filistrøs Moral: Vær nøjagtig i din Bøn til Guderne). &mdash; Eos elskede
ogsaa Jægeren <em>Orion</em>, hvem Artemis dræbte af Skinsyge.</p>

<p><b>Ephialtes</b>, se Aloaderne.</p>

<p><b>Epimetheus</b>, <a href="#Side_13">13</a>.</p>

<p><b>Erechtheus</b>, &#596;: Kløveren. E. var opr. en Lyngud, der ved Nedslag havde
frembragt en Revne i Klippen under Erechtheions nordlige Forhal. Han
fortrængtes af Poseidon, der ogsaa kunde spalte Jordskorpen, og sank ned
til at være Heros. <a href="#Side_29">29</a>, <a href="#Side_30">30</a>, <a href="#Side_32">32</a>.</p>

<p><b>Erichthonios</b>, <a href="#Side_32">32</a>.</p>

<p><b>Erinyerne</b>, <a href="#Side_59">59</a>, <a href="#Side_61">61</a>.</p>

<p><b>Eris</b>, Uenighedens Gudinde.</p>

<p><b>Eros</b>, <sup>1)</sup> kosmogonisk Gud, <a href="#Side_11">11</a>. <sup>2)</sup> Aphrodites Søn, <a href="#Side_46">46</a>&mdash;<a href="#Side_49">49</a>.</p>

<p><b>Euros</b>, se Vindene.</p>

<p><b>Eurynomos</b>, <a href="#Side_59">59</a>.</p>

<p><b>Gaia</b>, <a href="#Side_11">11</a>, <a href="#Side_12">12</a>, <a href="#Side_49">49</a>.</p>

<p><b>Gaiaochos</b>, <a href="#Side_24">24</a>.</p>

<p><b>Galateia</b>, se Nereus.</p>

<p><b>Ganymedes</b>, en troisk Prins, den smukkeste af alle dødelige, blev optaget
til Olympen for der at fungere som Mundskænk. <a href="#Side_21">21</a>.</p>

<p><b>Giganterne</b>. Da Kronos lemlæstede sin Fader, faldt Bloddraaberne paa
Jorden, og deraf opstod G. De var vilde og raa, havde store Vinger og
Slangefødder. Paa Phlegrasletten kæmpede de med de olympiske Guder, der
først sejrede, efter at Herakles var kommet til Hjælp.</p>

<p><b>Hades</b>, <sup>1)</sup> Dødsriget, <a href="#Side_7">7</a>, <a href="#Side_16">16</a>, <a href="#Side_41">41</a>, <a href="#Side_46">46</a>, <a href="#Side_55">55</a>, <a href="#Side_59">59</a>&mdash;<a href="#Side_62">62</a>. <sup>2)</sup> Dødsrigets Gud, <a href="#Side_12">12</a>,
<a href="#Side_17">17</a>, <a href="#Side_51">51</a>, <a href="#Side_52">52</a>.</p>

<p><b>Hamadryader</b>, se Nymfer.</p>

<p><b>Hebe</b>, <a href="#Side_17">17</a>.</p>

<p><b>Hekate</b>, <sup>1)</sup> Gudinde for de dødes Sjæle; hun holder til baade ved Husets
Arne og paa Korsvejene, for begge Steder begravede man de døde, <a href="#Side_34">34</a>, <a href="#Side_37">37</a>.
<sup>2)</sup> Lysgudinde, specielt Maanegudinde. Som saadan fremstilledes hun ofte
i 3 tæt forbundne Skikkelser, (vel Symboler paa den tiltagende, fulde og
aftagende Maane).</p>

<p><b>Hekatoncheirerne</b>, Uhyrer med
<a class="pagenum" name="Side_66" id="Side_66" title="[S. 66]"></a> 100 Arme, Børn af Uranos og Gaia.</p>

<p><b>Helios</b>, <a href="#Side_10">10</a>, <a href="#Side_51">51</a>.</p>

<p><b>Hephaistos</b>, <a href="#Side_10">10</a>, <a href="#Side_11">11</a>, <a href="#Side_13">13</a>, <a href="#Side_17">17</a>, <a href="#Side_26">26</a>&mdash;<a href="#Side_28">28</a>, <a href="#Side_32">32</a>.</p>

<p><b>Hera</b>, <a href="#Side_11">11</a>, <a href="#Side_12">12</a>, <a href="#Side_17">17</a>, <a href="#Side_18">18</a>, <a href="#Side_22">22</a>&mdash;<a href="#Side_24">24</a>, <a href="#Side_27">27</a>, <a href="#Side_28">28</a>, <a href="#Side_29">29</a>, <a href="#Side_35">35</a>, <a href="#Side_41">41</a>, <a href="#Side_49">49</a>, <a href="#Side_57">57</a>, <a href="#Side_58">58</a>, <a href="#Side_61">61</a>.</p>

<p><b>Herakles</b>, <a href="#Side_9">9,</a> <a href="#Side_10">10</a>, <a href="#Side_13">13</a>.</p>

<p><b>Hermes</b>, <a href="#Side_17">17</a>, <a href="#Side_37">37</a>&mdash;<a href="#Side_43">43</a>, <a href="#Side_55">55</a>, <a href="#Side_58">58</a>.</p>

<p><b>Hesperiderne</b>, <a href="#Side_32">32</a>, <a href="#Side_58">58</a>.</p>

<p><b>Hestia</b>, <a href="#Side_15">15</a>, <a href="#Side_37">37</a>, <a href="#Side_43">43</a>&mdash;<a href="#Side_45">45</a>.</p>

<p><b>Horaerne</b>, <a href="#Side_46">46</a>, unge Gudinder, hvis Hverv det er at aabne og lukke
Himmelporten med en Sky. De er Gudinder for Aarstidernes Vekslen og for
Lov og Orden i det menneskelige Samfund. Som Navne paa Horaer kan
anføres: <em>Eunomia</em> (Lovmæssighed), <em>Dike</em> (Retfærdighed) og <em>Eirene</em>
(Fred). De gøres til Døtre af <em>Zeus</em> og <em>Themis</em> (Sæd, Skik, Lov).
<em>Plutos</em> (Rigdom) gøres til en Søn af Eirene.</p>

<p><b>Hyakinthos</b>, en førhellensk, under Jorden levende Gud, der dyrkedes i
Nærheden af Sparta, til Apollondyrkelsen fortrængte ham. Der digtedes da
en Legende om, at H. var A.'s Yndling, men at A. ved en Fejltagelse kom
til at dræbe ham med en Diskos.</p>

<p><b>Hygieia</b>, se Asklepios.</p>

<p><b>Hymenaios</b>, Bryllupsgud.</p>

<p><b>Hyperboreer</b>, et lykkeligt Æventyrfolk, som Oldtiden tænkte sig boende
&raquo;nord for Nordenvinden&laquo;, idet Ordet aflededes af hyper, ovenover, og
Boreas, Nordenvind. Moderne Sprogvidenskab hævder imidlertid, at Boreas
opr. betød &raquo;Bjærgvind&laquo;, og at Hyperboreer altsaa betegner &raquo;et saligt
Folk paa den anden Side Bjærgene&laquo;. Fortællingerne om dette Folk afleder
man af Forestillinger og Skikke, der hørte hjemme i Apollondyrkelsen i
Delphoi og paa Delos.</p>

<p><b>Hypnos</b>, Søvnens Gud.</p>

<p><b>Ino</b>, se Leukothea.</p>

<p><b>Iris</b>, <sup>1)</sup> Regnbuen. <sup>2)</sup> En Terne paa Olympen, der bruges som Gudernes,
særligt Heras Sendebud.</p>

<p><b>Istar</b>, <a href="#Side_45">45</a>.</p>

<p><b>Ixion</b>, <a href="#Side_61">61</a>.</p>

<p><b>Kentaur</b>, <a href="#Side_8">8</a>.</p>

<p><b>Kerberos</b>, <a href="#Side_59">59</a>.</p>

<p><b>Kerykelon</b>, <a href="#Side_41">41</a>.</p>

<p><b>Klotho</b>, <a href="#Side_18">18</a>.</p>

<p><b>Kokytos</b>, Graadens og Klagens Strøm, en Flod i Underverdenen.</p>

<p><b>Kore</b> = Persephone.</p>

<p><b>Korybant</b>, se Kybele.</p>

<p><b>Kronide</b> eller <b>Kronion</b> = Kronos's Søn, hyppig Benævnelse for Zeus.</p>

<p><b>Kronos</b>, <a href="#Side_12">12</a>, <a href="#Side_13">13</a>, <a href="#Side_14">14</a>.</p>

<p><b>Ktesios</b>, <a href="#Side_32">32</a>.</p>

<p><b>Kybele</b>, ogsaa kaldet &raquo;den store Moder&laquo;, &raquo;Gudernes Moder&laquo;, &raquo;den store
Gudinde&laquo; eller &raquo;Rheia&laquo;, var en lilleasiatisk Naturgudinde af lignende
Art som Gaia. Hendes Præster
<a class="pagenum" name="Side_67" id="Side_67" title="[S. 67]"></a> var de saakaldte Korybanter, der under
Udøvelsen af deres hellige Handlinger hensatte sig selv og Menigheden i
en sanseløs Ekstase.</p>

<p><b>Kykloper</b>. Der gaves forskellige K. <sup>1)</sup> 3 Kykloper (<em>Brontes</em>,
<em>Steropes</em>, <em>Arges</em>) var Børn af Uranos og Gaia; de gav Zeus hans Lyn og
Torden. <sup>2)</sup> Smedesvende i Hephaistos's Værksted. <sup>3)</sup> Homers Kykloper,
enøjede Kæmper, der lever som Hyrder og staar i fjendtligt Forhold til
Zeus. <sup>4)</sup> Vældige Fortidsmennesker, der mentes at have opført de ældste
Bygninger af store Stenblokke.</p>

<p><b>Lachesis</b>, <a href="#Side_18">18</a>.</p>

<p><b>Lethe</b>, Glemselens Strøm, Flod i Underverdenen.</p>

<p><b>Leto</b>, <a href="#Side_17">17</a>, <a href="#Side_35">35</a>, <a href="#Side_61">61</a>.</p>

<p><b>Leukothea</b>, en Havgudinde, der hjælper søfarende, der er i Nød. Opr. hed
hun <em>Ino</em> og var en Datter af <em>Kadmos</em>; men for at undgaa sin Mand
<em>Athamas's</em> Efterstræbelser sprang hun i Havet, hvor hun blev optaget
blandt Nereiderne.</p>

<p><b>Lyaios</b>, (Løseren, Befrieren), Tilnavn til Dionysos.</p>

<p><b>Lykurgos</b>, <a href="#Side_53">53</a>.</p>

<p><b>Maia</b>, <a href="#Side_17">17</a>, <a href="#Side_42">42</a>.</p>

<p><b>Mainader</b>, <a href="#Side_53">53</a>, <a href="#Side_54">54</a>.</p>

<p><b>Marsyas</b>, en lilleasiatisk Silen, der baade optræder som Kildedæmon og
Fløjtespiller. I Athen hed det sig, at Athena havde opfundet Fløjten. De
to Fortællinger kombineredes saaledes, at A. skulde have opfundet
Fløjten, men kastet den bort, fordi hun blev grim af at spille paa den.
M. fandt da Fløjten og beholdt den. &mdash; Engang kom M. i Væddestrid med
Apollon; men denne sejrede med sit Citharspil over M.'s Fløjtespil, og
M. blev flaaet levende &mdash; en i sin Tid i Orienten alm. Straf. &mdash; Bag
Mytherne om den asiatiske M.'s Musikinteresse ligger det Faktum, at
hellensk Musik har udviklet sig under stærk Indflydelse fra Frygien og
Lydien.</p>

<p><b>Metis</b>, <a href="#Side_32">32</a>.</p>

<p><b>Minos</b>, <a href="#Side_60">60</a>. Oprindeligt dømte Minos i de dødes <em>indbyrdes</em> Stridigheder.
Det maa være Orphikerne, der forvandlede ham til en Dommer <em>over</em> de
døde.</p>

<p><b>Minyas</b>, <a href="#Side_54">54</a>.</p>

<p><b>Moira</b>, <sup>1)</sup> Verdensvilje, <a href="#Side_18">18</a>. <sup>2)</sup> Personlig Gudinde. Ordet betyder
Brøkdel, d. v. s. den hvert Menneske tilkommende Brøkdel af Lykke og
Ulykke.</p>

<p><b>Musagetes</b>, <a href="#Side_35">35</a>.</p>

<p><b>Muse</b>, <sup>1)</sup> Evnen til aandeligt Arbejde, og alt, hvad der er frembragt ved
aandeligt Arbejde som Sang og Musik, Videnskab, Dannelse. <sup>2)</sup>
Personliggørelsen af disse Evner.</p>

<p><a class="pagenum" name="Side_68" id="Side_68" title="[S. 68]"></a>
Opr. var der vel 1 Muse; senere udvides Tallet til 9. Deres Navne
betegner dem som Gudinder for Livsglæde og Aandsvirksomhed, og de
beskytter hver sit Omraade af Aandslivet. <em>Kleio</em> (den, der giver
Berømmelse; Historieskrivning). <em>Euterpe</em> (den, der bringer Glæde;
Fløjtespil). <em>Thaleia</em> (den blomstrende; Komedien). <em>Melpomene</em>
(Sangerinde; Tragedien). <em>Terpsichore</em> (den, der glæder sig ved Kordans;
Kordans og Lyrik). <em>Erato</em> (den yndige; Lyrik). <em>Polyhymnia</em> (den
hymnerige; Hymnedigtning). <em>Urania</em> (den himmelske; Astronomi).
<em>Kalliope</em> (den med den smukke Stemme; episk Poesi).</p>

<p>Muserne er Døtre af Zeus og Mnemosyne (Erindring), en let forstaaelig
Allegori, da alt kunstnerisk og videnskabeligt Arbejde delvis beror paa
Erindring. De opholder sig gerne paa Helikon ved de to Kilder Hippukrene
og Aganippe eller paa Parnassos ved Kilden Kastalia. Muserne er vel opr.
Kildegudinder; det er en alm. Tro, at Vand vækker inspirerende Evner hos
Mennesker.</p>

<p><b>Mylitta</b>, <a href="#Side_45">45</a>.</p>

<p><b>Myrrha</b>, <a href="#Side_46">46</a>.</p>

<p><b>Naiader</b>, se Nymfer.</p>

<p><b>Narkissos</b>, en smuk Yngling, der forsmaaede Nymfen <em>Echos</em> Kærlighed, saa
hun hentæredes af Sorg, og kun Stemmen blev tilbage. Da N. engang saa
sig selv i en Kilde, blev han forelsket i sit eget Spejlbillede; men da
dette ikke kunde gengælde hans Kærlighed, døde han af Længsel.</p>

<p><b>Nektar</b>, se Ambrosia.</p>

<p><b>Nereus</b>, en Havgud. Af hans 50 Døtre er <em>Amphitrite</em> gift med Poseidon,
<em>Thetis</em> med Peleus; <em>Galateia</em> elskedes af Kyklopen Polyphem; men hun
forsmaaede ham.</p>

<p><b>Nike</b>, <a href="#Side_21">21</a>.</p>

<p><b>Notos</b>, se Vindene.</p>

<p><b>Nymferne</b>, <a href="#Side_37">37</a>, <a href="#Side_41">41</a>, <a href="#Side_53">53</a>, <a href="#Side_58">58</a>, kvindelige Naturguddomme. Der kan skelnes
mellem <sup>1)</sup> Naiader, Kildenymfer, <sup>2)</sup> Oreader, Bjærgnymfer, <sup>3)</sup> Dryader,
Trænymfer; disse kaldes ogsaa Hamadryader, fordi de fødes med Træet og
dør med det, naar det hugges om eller visner, (hama = sammen med).</p>

<p><b>Okeanos</b>, <sup>1)</sup> En Strøm, der i bestandig Bevægelse flyder uden om den
kredsrunde Jord, <a href="#Side_10">10</a>, <a href="#Side_14">14</a>. <sup>2)</sup> Guden for denne Strøm, Søn af Uranos og
Gaia og gift med <em>Tethys</em>. Floderne er deres Sønner, Kilderne deres
Døtre.</p>

<p><b>Omphalos</b>, en hvid Sten i Delphoi med en Ørn af Guld paa hver Side.
Undertiden er
<a class="pagenum" name="Side_69" id="Side_69" title="[S. 69]"></a> den smykket med Baand (Tænier), undertiden med et
stormasket Net (Agrenon). Da Zeus vilde vide, hvor Jordens Midte var,
sendte han 2 lige hurtige Ørne ud at flyve fra Øst og Vest. De mødtes i
Delphoi, hvor da Jordens Omphalos (= Navle) maatte være. Som Kendemærke
rejstes den omtalte Sten. &mdash; Omphalos er opr. en Stenfetisj, der overtages
af Apollon ved hans Komme til Delphoi.</p>

<p><b>Oreader</b>, se Nymfer.</p>

<p><b>Orion</b>, se Eos.</p>

<p><b>Orthia</b>, (eller Artemis Orthia Lygodesma), en spartansk Gudinde, foran
hvis Alter 2 Partier af Ynglinge slog løs paa hinanden med Stokke.</p>

<p>Orthia var en Trægudinde, og et Menneske, der blev slaaet med Grene fra
hendes hellige Træ (opr. er det hellige Træ Gudinden selv), fik derved
den hellige Kraft indbanket i sit Legeme. Fra at være en religiøs
Handling blev Piskningen en Eksamen, hvor det gjaldt om, hvem der kunde
døje de fleste Smerter.</p>

<p><b>Otos</b>, se Aloaderne.</p>

<p><b>Paian</b>, <sup>1)</sup> Lægegud. <sup>2)</sup> Tilnavn til Apollon. <sup>3)</sup> Tryllesang. <sup>4)</sup> Hymne
til Apollon. <sup>5)</sup> Sejrssang, <a href="#Side_34">34</a>, <a href="#Side_35">35</a>.</p>

<p><b>Palladion</b>, <a href="#Side_31">31</a>, <a href="#Side_32">32</a>.</p>

<p><b>Pan</b>, <a href="#Side_39">39</a>, (af Paon, = kvægvogtende), Gud for de arkadiske Gedehyrder; han
havde Menneskekrop og Menneskearme, men Ben som en Buk. Han ansaas for
at have opfundet Hyrdefløjten (Syrinx), vel fordi Hyrderne brugte
Musikinstrumenter til at holde deres Hjorde sammen. Det var denne Gud,
der vakte &raquo;panisk&laquo; Skræk hos Mennesker og Dyr.</p>

<p><b>Pandora</b>, <a href="#Side_13">13</a>, <a href="#Side_14">14</a>, <a href="#Side_40">40</a>.</p>

<p><b>Peitho</b>, Overtalelsens Gudinde; hører til Aphrodites Følge.</p>

<p><b>Pentheus</b>, <a href="#Side_54">54</a>.</p>

<p><b>Persephone</b>, <a href="#Side_46">46,</a> <a href="#Side_47">47</a>, <a href="#Side_49">49</a>&mdash;<a href="#Side_51">51</a>.</p>

<p><b>Phaeton</b>, Søn af Helios, fik en Dag Lov til at køre Solvognen over
Himlen. Men da han ikke kunde holde den i det rette Spor, dræbte Zeus
ham med sit Lyn. Hans Søstre <em>Heliaderne</em> (&#596;: Helios's Døtre) græd over
ham. Deres Taarer blev til Ravperler, de selv til Poppeltræer. Phaeton
styrtede ned ved Eridanos, = Po. Ved denne Flods Munding endte en
Handelsvej, ad hvilken i gammel Tid Rav blev ført mod Syd fra Østersøens
Kyst.</p>

<p><b>Phoibos</b>, <a href="#Side_34">34</a>.</p>

<p><b>Pluton</b>, = Rigdomsgiver. Tilnavn til Hades; thi al Rigdom kommer fra
Jordens Skjul.</p>

<p><b>Plutos</b>, se Horaerne.</p>

<p><b>Poseidon</b>, <a href="#Side_7">7</a>, <a href="#Side_12">12</a>, <a href="#Side_17">17</a>, <a href="#Side_24">24</a>&mdash;<a href="#Side_28">28</a>, <a href="#Side_29">29</a>, <a href="#Side_30">30</a>.</p>

<p><a class="pagenum" name="Side_70" id="Side_70" title="[S. 70]"></a>
<b>Prometheus</b>, <a href="#Side_12">12</a>, <a href="#Side_13">13</a>, <a href="#Side_14">14</a>. Dette Navn, der ofte er forklaret som &raquo;Forklog&laquo;,
betyder maaske opr. &raquo;Ildfrembringer&laquo;.</p>

<p><b>Proteus</b>, en Havgud, der vogter Amphitrites Hjord af Sæler. Han havde
Evne til at antage mange forskellige Skikkelser.</p>

<p><b>Psyche</b>, <a href="#Side_48">48</a>, <a href="#Side_49">49</a>.</p>

<p><b>Psychopompos</b>, <a href="#Side_40">40</a>.</p>

<p><b>Pyriphlegethon</b>, Ildstrømmen, Flod i Underverdenen.</p>

<p><b>Pyrrha</b>, <a href="#Side_14">14</a>, <a href="#Side_15">15</a>.</p>

<p><b>Rhadamanthys</b>, <a href="#Side_60">60</a>.</p>

<p><b>Rheia</b>, <a href="#Side_12">12</a>, se Kybele.</p>

<p><b>Saliges Øer</b>, <a href="#Side_58">58</a>.</p>

<p><b>Satyr</b>, <a href="#Side_37">37</a>, <a href="#Side_38">38</a>, <a href="#Side_53">53</a>, se Silen.</p>

<p><b>Selene</b>, <sup>1)</sup> Maane. <sup>2)</sup> Maanegudinde. Om Natten rider eller kører hun
over Himlen. Hun elsker Jægeren <em>Endymion</em>, og om Natten stiger hun ned
fra Himlen og kysser ham, mens hans sover paa Latmosbjærget.</p>

<p><b>Semele</b>, <a href="#Side_57">57</a>.</p>

<p><b>Sibylle</b>, <a href="#Side_54">54</a>.</p>

<p><b>Silenerne</b>, <a href="#Side_37">37</a>, <a href="#Side_38">38</a>, <a href="#Side_53">53</a>, er vilde Vegetationsguddomme. Man tænkte sig, de
havde Ører og Hale, undertiden ogsaa Hove og Ben som Heste. Opr. tænktes
alle Silener i samme Alder; men senere skelnede man mellem de gamle
<em>Silener</em> og de yngre <em>Satyrer</em>. Efterhaanden tænkte man sig, at der kun
var 1 Silen, der ofte fremstilledes som en gammel Drukkenbolt, der havde
været Dionysos's Fosterfader.</p>

<p><b>Sisyphos</b>, <a href="#Side_61">61</a>.</p>

<p><b>Smintheus</b>, Markmusgud, (af sminthos, Markmus). Primitive Folk viser
undertiden Ærbødighed mod skadelige Dyr for at bevæge dem til ikke at
gøre ondt. Paa Øen Øsel har man været hensynsfuld overfor en Snudebille,
der var farlig for Kornet. Jøderne hædrede de farlige Slanger ved at
rejse en Kobberslange paa en Stang &mdash; altsaa Tribut til en
Røverstat. &mdash; Smintheus smeltede sammen med Apollon. En berømt Helligdom
for Ap. Sm. laa nær Troja. Der holdt man tamme, hvide Mus.</p>

<p><b>Styx</b>, <a href="#Side_59">59</a>.</p>

<p><b>Tantalos</b>, <a href="#Side_61">61</a>.</p>

<p><b>Thetys</b>, se Okeanos.</p>

<p><b>Thanatos</b>, Dødsguden; han fremstilles undertiden med sænket og slukket
Fakkel.</p>

<p><b>Themis</b>, se Horaerne.</p>

<p><b>Thetis</b>, se Nereus.</p>

<p><b>Thiasos</b>, Fællesbenævnelse for Dionysos's Følge af Satyrer og Silener,
Nymfer, Mainader og andre Gudomme, som f. Eks. Pan.</p>

<p><b>Titanerne</b>, Børn af Uranos og Gaia. De mest kendte er Kronos og Rheia. Da
Kronos blev angrebet af de olympiske Guder, fik han Hjælp af Titanerne,
som først blev overvundne efter 10 Aars
<a class="pagenum" name="Side_71" id="Side_71" title="[S. 71]"></a> Kampe, hvorefter Zeus
nedstyrtede dem i Tartaros.</p>

<p><b>Tithonos</b>, se Eos.</p>

<p><b>Tityos</b>, <a href="#Side_61">61</a>.</p>

<p><b>Triptolemos</b>, (= den, som pløjer 3 Gange) gammel Frugtbarhedsgud i
Eleusis. Brakmarker pløjedes 3 Gange, Foraar, Sommer og Efteraar,
umiddelbart før Saaningen. Paa et kendt Relief ser man Demeter og Kore
give ham Sædekornet, som han skal bringe til Menneskene.</p>

<p><b>Tritogeneia</b>, Tilnavn til Athena. Betydningen er usikker.</p>

<p><b>Triton</b>, <a href="#Side_25">25</a>.</p>

<p><b>Typhoeus</b>, (= den dampende, Røgsprutteren) er et skrækkeligt Uhyre med
100 Slangehoveder. Han blev begravet under Sicilien, og Røgen fra Ætna
ansaas for Uhyrets hede Aande, &mdash; altsaa en Naturmythe, der indeholder en
primitiv Opfattelse af et vulkansk Fænomen.</p>

<p><b>Uranos</b>, <a href="#Side_12">12</a>.</p>

<p><b>Vindene</b>, <em>Boreas</em>, Nordenvinden, <em>Notos</em>, Søndenvinden, <em>Euros</em>,
Østenvinden, <em>Zephyros</em>, Vestenvinden.</p>

<p><b>Zephyros</b>, se Vindene.</p>

<p><b>Zeus</b>, <a href="#Side_5">5</a>, <a href="#Side_7">7</a>, <a href="#Side_11">11</a>,
<a href="#Side_12">12,</a> <a href="#Side_13">13</a>, <a href="#Side_14">14</a>,
<a href="#Side_17">17</a>, <a href="#Side_18">18</a>&mdash;<a href="#Side_26">26</a>, <a href="#Side_26">26</a>,
<a href="#Side_28">28</a>, <a href="#Side_29">29</a>, <a href="#Side_31">31</a>,
<a href="#Side_32">32</a>, <a href="#Side_33">33</a>, <a href="#Side_35">35</a>,
<a href="#Side_41">41</a>, <a href="#Side_42">42</a>, <a href="#Side_43">43</a>,
<a href="#Side_44">44</a>, <a href="#Side_49">49</a>, <a href="#Side_51">51</a>,
<a href="#Side_57">57</a>, <a href="#Side_58">58</a>, <a href="#Side_61">61</a>.</p>




<hr class="w65" />
<p><a class="pagenum" name="Side_72" id="Side_72" title="[S. 72]"></a></p>
<p class="center">Sorø Bogtrykkeri (Aktieselskab) ved Rasmussen Krogh.</p>

<hr class="w65" />
<p><a class="pagenum" name="Side_74" id="Side_74" title="[S. 74]"></a></p>

<p class="center">Af samme Forfatter er udkommen paa vort Forlag:</p>

<ul class="center">
<li><em>Græske Sagn</em> 2. Udg. Pris indb. Kr. 2,75</li>
<li><em>Græsk Religion</em> Pris indb. Kr. 0,70</li>
</ul>

<p class="center">
SVEGÅRDS BOGHANDEL<br />
SORØ
</p>

<div class="figcenter" style="width:56px;">
<img src="images/i1.png" width="56" height="60" alt="" />
</div>

<div class="footnotes topmarg">
<h2><a name="Fodnoter" id="Fodnoter">Fodnoter</a></h2>
<div class="footnote"><p><a name="Fodnote_1" id="Fodnote_1"></a><a href="#FNanker_1"><span class="label">[1]</span></a>
Der er god Mening i at henlægge Sjælelivet til
Mellemgulvet; ved stærk Sindsbevægelse kan enhver faa Fornemmelse af, at
&raquo;det stemmer for Brystet.&laquo;</p></div>

<div class="footnote"><p><a name="Fodnote_2" id="Fodnote_2"></a><a href="#FNanker_2"><span class="label">[2]</span></a>
Kampene mellem de forskellige Gudedynastier er vel blot et
som Mythe bevaret historisk Minde om Religionskampe mellem de
forskellige Lokalguder eller mellem Urbefolkningens og de indvandrede
Grækeres Guder.</p></div>

<div class="footnote"><p><a name="Fodnote_3" id="Fodnote_3"></a><a href="#FNanker_3"><span class="label">[3]</span></a>
Man vender Ryggen til Dæmonerne. Naar Stenene kastes bagud,
kastes de inden for Dæmonernes Magtomraade, og der sker da
Forvandlingen.</p></div>

<div class="footnote"><p><a name="Fodnote_4" id="Fodnote_4"></a><a href="#FNanker_4"><span class="label">[4]</span></a>
De mange Floder, der tænktes at gennemstrømme Hades'
Skyggerige skal tilligemed Søen Acheron hindre Sjælene i at vende
tilbage til Menneskenes Verden. &mdash; I nyere Folketro kastes undertiden en
Spand Vand efter et Ligtog for at hindre, den døde gaar igen.
</p></div>

<div class="footnote"><p><a name="Fodnote_5" id="Fodnote_5"></a><a href="#FNanker_5"><span class="label">[5]</span></a>
Undertiden skildres Guderne som virkelige Guder. Od. 4,379
siges, at Guderne ved alt; 10,306, at de kan alt. Naar Ares Il. 5,859
brøler som 10000 Mand og 21,407 falden dækker over &raquo;7 Maal Land&laquo;, er det
en barok Overdrivelse, der minder om Orienten. Ved denne
Menneskeliggørelse kom man til at se uden Frygt paa Livets styrende
Magter, og Vejen til den videnskabelige Undersøgelse af Verden laa
aaben. Havde Overtroen sejret, var Frigørelsen blevet vanskeligere.</p></div>

<div class="footnote"><p><a name="Fodnote_6" id="Fodnote_6"></a><a href="#FNanker_6"><span class="label">[6]</span></a>
Som man spinder Traaden omkring Tenen, tænktes Guderne
eller Moira som personlig Gudinde at spinde en Række af Glæder eller
Sorger omkring et Menneske. Ikke sjældent nævnes 3 Moirer: Klotho
(Spindersken), Lachesis (den, der bestemmer Livsskæbnen og Livstraadens
Længde), Atropos (den ubønhørlige, der klipper Traaden over).</p></div>

<div class="footnote"><p><a name="Fodnote_7" id="Fodnote_7"></a><a href="#FNanker_7"><span class="label">[7]</span></a>
Fra en indoeuropæisk Grundform <em>*djeus</em> afledes Græsk Zeus,
Latin Ju(piter); Ordet betyder Himmel, Dag, øverste Gud. Af en anden,
men beslægtet Grundform <em>*deiwo-s</em> kommer Latin divus og deus, og det
nordiske Gudenavn Ty-r; Ordet betyder: Gud, i al Almindelighed, hos vor
Folkestamme er det jo Navn for en speciel Gud.</p>

<p>Af Ty-r har Ugedagen Ti(r)sdag Navn. Ty-r har været Tinggud (som Zeus er
Rets- og Samfundslivets Gud), og derfor har Ugedagen paa Tysk faaet
Navnet: Tingsdag (afslebet og ændret til Dinstag, Dienstag).</p></div>

<div class="footnote"><p><a name="Fodnote_8" id="Fodnote_8"></a><a href="#FNanker_8"><span class="label">[8]</span></a>
Nordamerikanske Indianere tilskrev Uvejret en Tordenfugl,
der frembragte Vind med sine Vinger, Lynet var Blink i dens Øjne, og den
førte Vandposer med sig, hvoraf den pressede Regnen ud. &mdash; I den nordiske
Edda tænkes Vinden frembragt af en Jætte i Ørneham, der basker med
Vingerne. &mdash; Undertiden fortælles det ogsaa hos Grækerne, at Zeus var i
Ørneham, da han røvede Ganymedes op til Olympen. &mdash; Ørnen som Zeus's
Attribut skyldes da vel en gammel Forestilling hos Grækerne om, at
Vind- og Vejrguden &mdash; ligesom hos andre Folk &mdash; har haft Ørneskikkelse.</p></div>

<div class="footnote"><p><a name="Fodnote_9" id="Fodnote_9"></a><a href="#FNanker_9"><span class="label">[9]</span></a>
Poseidons Tilnavn Gaiaochos &mdash; som ogsaa gives til Zeus og
Artemis &mdash; er forklaret paa mange andre Maader: <sup>1)</sup> Jordomslutter (enten
fordi hele Jorden omskylles af Okeanos, eller fordi de enkelte Øer og
Lande hæver sig op af Havets Dyb), <sup>2)</sup> den, der kører over (eller under)
Jorden, <sup>3)</sup> Jordryster, <sup>4)</sup> Vognglad.
</p></div>

<div class="footnote"><p><a name="Fodnote_10" id="Fodnote_10"></a><a href="#FNanker_10"><span class="label">[10]</span></a>
Danske Bønder har i ældre Tid under Kvægsyge gjort lign.
Ting. Først slukkedes al Ild i Gaarden, og ny Ild frembragtes ved
Gnidning. Hermed tændtes et Baal i en Hulvej, hvor Kreaturerne blev
drevet forbi, hvorefter hver Mand tog en Brand hjem med sig for dermed
at tænde ny Ild paa sin egen Arne.
</p></div>

<div class="footnote"><p><a name="Fodnote_11" id="Fodnote_11"></a><a href="#FNanker_11"><span class="label">[11]</span></a>
Navnet er dannet af Ordet chthon, Jord, og maa ikke
forveksles med Erechtheus (se Ordlisten). Allerede paa det gamle Kreta
var Slangen et helligt Dyr med særlig Kultus. Hesperidernes Æbler og det
gyldne Skind, Jason hentede, vogtedes af Slanger. Slangeguden Ktesios
vogtede de Forraad, man havde i hvert Hus. I nordiske Sagaer vogter
Slanger store Guldskatte. I Sverrig kendes i nyere Tid Troen paa, at
Slanger medfører Lykke i en ny Bolig, og en jydsk Bonde kan nedgrave en
Hugorm ved sin Dørtærskel til Værn mod Troldtøj.</p></div>

<div class="footnote"><p><a name="Fodnote_12" id="Fodnote_12"></a><a href="#FNanker_12"><span class="label">[12]</span></a>
Fra Oldtidens Hermer stammer vore Buster.</p></div>

<div class="footnote"><p><a name="Fodnote_13" id="Fodnote_13"></a><a href="#FNanker_13"><span class="label">[13]</span></a>
I uvejsomme Egne i Oldtidens Grækenland sammenkastedes
smaa Bunker af Sten, der tjente til Vejvisning for Vandringsmændene,
saaledes som man i vore Dage endnu gør f. Eks. i Jotunheim og paa
Island. Disse Bunker var helligede Vejguden Hermes; de kendes allerede
af Homer (Od. 16, 471) og kaldes &raquo;Hermebunker&laquo;. De forbigaaende kastede
gerne en Sten til Bunken, hvad der vel var et Slags Offer til Vejguden.</p>

<p>Hermed maa ikke blandes Stenbunker af en ganske anden Art. Sten er et
meget primitivt Vaaben, og fra gammel Tid er store Forbrydere som
Landsforrædere blevet dræbt ved Stening. For at sikre sig, at den
dræbtes Sjæl ikke rev sig løs, kunde man ramme en Pæl gennem Liget,
eller det blev en Pligt for hver, der gik forbi, yderligere at kaste en
Sten paa Bunken for bedre at tynge den onde Sjæl ned. Paa lignende Maade
kunde Selvmordernes Grave behandles.</p>

<p>Endnu i 1917 saa man paa en Plads i Athen en Stenbunke, rejst som en
magisk Forbandelse mod Venizelos af hans Fjender. Til Gengæld søgte hans
Tilhængere at dække den med Blomster.</p>
</div>

<div class="footnote"><p><a name="Fodnote_14" id="Fodnote_14"></a><a href="#FNanker_14"><span class="label">[14]</span></a>
Hermes's Stav Kerykeion tænktes almindeligt omsnoet af 2
Slanger &mdash; Jordens Dyr, der antages at bringe Frugtbarhed og Lykke, og i
hvis Krop døde Menneskers Sjæle kunde tage Bolig; øverst oppe vendte
Dyrene Hovederne mod hinanden. I historisk Tid brugtes en saadan Stav
som et Parlamentærflag i Nutiden. &mdash; Den oprindelige Mening med
Hermesstaven er uklar; formodentlig er flere Ting blandet sammen. Paa et
kendt Vasebillede, hvor Hermes kalder de døde op af Graven, bærer han
Kerykeion i venstre Haand, i højre en Tryllepind (Rabdos), hvormed han
foretager sin magiske Opvækkelse.</p>

<p>[1. En Stav er et primitivt Vaaben, og hos Homer ser vi Konger, Præster,
Dommere, Talere i Folkeforsamlinger bære Stav (Græsk: Skeptron) som Tegn
paa Magt og Ukrænkelighed. (Smlgn. nyere Tids Kongesceptre, Bispestave,
Marsjalstave). 2. Stave kan ogsaa være Tryllepinde (Græsk: Rabdos); med
en saadan forvandler Kirke Odysseus' Folk til Svin, og Hermes lukker med
en Rabdos Øjnene paa de af Odysseus dræbte Bejlere og fører dem til
Hades. &mdash; Moses og Aron forvandlede med deres Stave Nilens Vand til Blod.
3. Folketroen kender endvidere Mirakelstave, der varsler kommende Lykke
og Storhed for Ejermanden: Arons Stav frembringer Blomster og modne
Mandler og bekræfter derved hans Valg til Præsteembedet. At Tannh&auml;user
har faaet Tilgivelse for sine Synder, sluttes af, at Pavens Stav skyder
frisk Grønt; at Josef er Jomfru Marias udvalgte Brudgom ses af, at hans
Stav skød Blomster og Blade. Scenen er kendt fra Raffaels Billede &raquo;lo
sposalizio&laquo;, Trolovelsen].
</p></div>

<div class="footnote"><p><a name="Fodnote_15" id="Fodnote_15"></a><a href="#FNanker_15"><span class="label">[15]</span></a>
Myrten befrier for Træthed. Stak en Vandringsmand en
Myrtegren i Bæltet, kunde han blive ved at gaa.</p></div>

<div class="footnote"><p><a name="Fodnote_16" id="Fodnote_16"></a><a href="#FNanker_16"><span class="label">[16]</span></a>
I Folketro gaar Sjælene ud og ind gennem Dørlaasen. Derfor
siger man i Rhinland, at naar en Nøgle falder ud af en Dørlaas, dør der
et Menneske i Huset.</p></div>

<div class="footnote"><p><a name="Fodnote_17" id="Fodnote_17"></a><a href="#FNanker_17"><span class="label">[17]</span></a>
Husguderne stod oprindeligt paa eller ved Arnen. De døde,
som i ældgammel Tid begravedes ved Arnen (S. <a href="#Side_38">38</a>), havde jo ogsaa Evne
til at sende godt og ondt over Familiens Medlemmer.</p></div>

<div class="footnote"><p><a name="Fodnote_18" id="Fodnote_18"></a><a href="#FNanker_18"><span class="label">[18]</span></a>
Sprogligt forfejlet er Grækernes eget Forsøg paa at
forklare Aphrodite som &raquo;den skumfødte&laquo;, af Ordet aphros, Skum.</p></div>

<div class="footnote"><p><a name="Fodnote_19" id="Fodnote_19"></a><a href="#FNanker_19"><span class="label">[19]</span></a>
I ægæisk Tid var de fornemme Kvinder elegant klædte og
overlæssede med Guldsmykker. Herfra stammer vel Forestillingen om &raquo;den
gyldne, sødtsmilende A. med det livlige Blik&laquo;.</p></div>

<div class="footnote"><p><a name="Fodnote_20" id="Fodnote_20"></a><a href="#FNanker_20"><span class="label">[20]</span></a>
I nyere Opskrifter (f. Eks. den danske: Hvidebjørn Kongens
Søn i Sv. Grundtvigs Gamle danske Minder) er Brudgommen sædvanligt
omskabt til et Dyr.</p></div>

<div class="footnote"><p><a name="Fodnote_21" id="Fodnote_21"></a><a href="#FNanker_21"><span class="label">[21]</span></a>
Agerdyrkningen muliggør et ordnet Samfund og fastere
Familieliv. Derfor kaldes D. Thesmophoros, den lovgivende, eller den,
der værner om Ægteskabet.</p></div>

<div class="footnote"><p><a name="Fodnote_22" id="Fodnote_22"></a><a href="#FNanker_22"><span class="label">[22]</span></a>
I Kurland har det været Skik ved Bygsaaningen at stikke en
Svinehale ned i Jorden, &raquo;for at Aksene kunde blive lige saa lange som
Halen.&laquo;</p></div>

<div class="footnote"><p><a name="Fodnote_23" id="Fodnote_23"></a><a href="#FNanker_23"><span class="label">[23]</span></a>
Efter primitiv Opfattelse er den, der har nydt en andens
Mad, forbundet med ham, enten for en Tid &mdash; som naar Ørkenaraberens Gæst
er tryg i hans Telt, men dræbes, naar han har forladt dette &mdash; eller for
bestandigt, som naar den, der har spist i de dødes Rige, normalt ikke
mere kan forlade dette. Omvendt fortælles i et gammelt fransk Digt om en
Fe, der har taget en Ridder til sig og kun giver ham Lov til at vende
tilbage til Jorden, hvis han lover intet at spise der. Ellers kan han
ikke komme tilbage til hende.</p>

<p>Naar Hades svinger Kærnen om sig selv (vel omkring sit Hoved), er
Meningen utvivlsomt at binde Kærnen og derigennem Persephone fast til
Hades. Naar en estisk Bonde paa en bestemt Dag slap Kvæget ud paa
Marken, svang han for hver Ko, 2 Kopeker 3 Gange om sit Hoved; disse
Penge fik Røgteren, der gik med Dyrene.</p></div>

</div>

</body>
</html>
